༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG24057
|197914450
ImageGroup:
ISBN:
11KG24209
n/a
LCCN:
Title:
དཔལ་སྤྲུལ་རིན་པོ་ཆེའི་
རྗེ་གུང་ཐང་པའི་ལུགས་ཟུང་བསླབ་བྱ་ལེ་ཚན་སུམ་ཅུ་ལྷག་དང།
གསུང་ལུགས་གཉིས་སྙིང་བཅུད་བཅས།
rje gung thang pa'i lugs zung bslab bya le tshan sum cu lhag dang / dpal
sprul rin po che'i gsung lugs gnyis snying bcud bcas/
དཀོན་མཆོག་བསྟན་པའི་སྒྲོན་མེ་
Author:
dkon mchog bstan pa'i sgron me
Descriptor:
n/a
n/a;n/a
Original Publication:
Place:
Publisher:
d+ha sal
bod gzhung shes rig par khang/
1997
Date:
1
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 7/2016



D2+618 2ag/3
༄༅། །རྗེ་གུང་ཐང་པའི་སློབ་གཉེར་
བསླབ་བྱ་སོགས་ལུགས་ཟུང་བསླབ་
བྱ་ལེ་ཚན་སུམ་ཅུ་ལྷག་
དང་།
༄༅། །རྫོགས་ཆེན་དཔལ་སྤྲུལ་གྱི་གསུང་
ལུགས་གཉིས་སྙིང་བཅུད་
བཅས་བཞུགས།།
༈ བོད་གཞུང་ཤེས་རིག་དཔར་ཁང་།



བོད་ཀྱི་དབྱེ་བཟད་ng་)
Class No.az
Acc. Nb. 27C/s
༄༅། །རྗེ་གུང་ཐང་པའི་སློབ་གཉེར་བསླབ་བྱ་སོགས་
ལུགས་ཟུང་བསླབ་བྱ་ལེ་ཚན་སུམ་ཅུ་ལྷག་
དང༌། །
རྫོགས་ཆེན་དཔལ་སྤྲུལ་གྱི་གསུང་ལུགས་གཉིས་སྙིང་
བཅུད་བཅས་བཞུགས།།
༈ བོད་གཞུང་ཤེས་རིག་དཔར་ཁང་།



1
.
20A
ਨਾਲ
ਲ
ਵਪਾਰ
ਉਸ ਦਾ ਸਮਾਂ ਇ
ਸਣ ਲਸ਼ੀਆਈ ਨੂੰ



༈
དྷ་ས་བོད་གཞུང་ཤེས་རིག་དཔར་ཁང་ནས་དཔར་བསྐྲུན་ཞུས།།
༈
བོད་རྒྱལ་ལོ་ ༢༡༢༤ ཕྱི་ལོ་ ༡༩༩༧ ལོར་དཔར་
ཐེངས་དང་པོ་དེབ་གྲངས་ ༥༠༠ དཔར།
།
ཕྱོགས་སྒྲིག་དང་ཞུ་དག་པ་སྦྱིན་པ་རྒྱ་མཚོ།
ཀམ་པུ་ཊར་འཇུག་མཁན་གཡང་རུ་འཇིགས་མེད།
ਕਮਰ ਦੇ ਨਵਰੋਸਾਯੋ ਕਿਰਪਾ
་་་་་་་་་་་་་་
།
Published by:
Sherig Parkhang (TCPP)
KB. Dharamsala - 176215
Distt. Kangra, H.P., India.



ਮੁ
ਨ ਹੋਊ ਆਂ !
ਸੰਸ ਬਹੁ ਇਸਦਾ ਲਓ।



ཆེད་བརྗོད།
༈ རང་ཅག་བོད་གངས་ཅན་གྱི་ལྗོངས་སུ་སངས་རྒྱས་ཀྱི་བསྟན་པ་
དར་བ་ནས་བཟུང་རྒྱལ་བློན་ལོ་པཎ་བཀའ་དྲིན་ཅན་རྣོས་ཀྱིས་གཙོས་མཁས་
གྲུབ་རིམ་བྱོན་མཐའ་ཡས་པ་ཞིག་གིས་གདུལ་བྱ་མཆོག་དམན་རྣམས་
ལེགས་ལམ་དུ་འཛུད་པའི་བསླབ་བྱ་ཆེ་ཆུང་གྲངས་ལས་འདས་པ་ཞིག་
བསྩལ་ཡོད་པའི་ཁོངས་ནས་ད་རེས་(རྗེ་གུང་ཐང་པའི་གསུང་སློབ་གཉེར་
བསླབ་བྱ་སོགས་ལེ་ཚན་སུམ་ཅུ་ལྷག་དང་། རྫོགས་ཆེན་དཔལ་སྤྲུལ་
གྱི་གསུང་ལུགས་གཉིས་སྙིང་བཅུད་)བཅས་འདི་ག་བོད་གཞུང་ཤེས་རིག་
དཔར་ཁང་ནས་ཕྱོཊ་བསྒྲིཊ་བགྱིས་ཏེ་དཔར་འདེབས་ཞུས་པ་ལགས་ཤིང་།
དེ་ཡང་རང་རེའི་ལུགས་ཟུང་གི་ལྟ་སྤྱོད་བཟང་པོ་རྣམས་རྒྱས་པར་
སྟོན་པའི་གཞུང་ལུགས་ཆེན་པོ་རྣམས་ལྟ་ཀློག་མི་ཐུབ་པའི་སྐྱེ་བོ་རྣམས་ལ་
ཚིག་ཉུང་དོན་བསྡུས་ཀྱི་ཚུལ་དུ་བཀོད་པའི་བསླབ་བྱ་འདི་དག་གིས་ཕན་
རླབས་ཆེ་བར་སྙམ་སྟེ་དཔར་འདེབས་བགྱིས་པ་ལགས་ན་བསླབ་བྱའི་ནང་
དོན་རྣམས་ལ་སྤང་བླང་གི་འཇུག་ལྡོག་གང་ཐུབ་རེ་གནང་སྐྱོང་ཅི་ནས་
འཚལ། ཞེས་བོད་གཞུང་ཤེས་རིག་དཔར་ཁང་ནས་བོད་རྒྱལ་ལོ་ ༢༡༢༤
ཕྱི་ལོ་ ༡༩༩༧ ལོར།།



ਦੇ ਅਸਥਾਰਸਿਸ
ਲਨ ਲਈ ਮਾਸਕ ਸਨ ਸ਼ਰਮਾ
ਸਰਬਰਸ ਬਾਲਕ ਰੂਪ
ਅਤper ਲਾਟਰੀ
ਸਟ
ਸngਮਲ ਸEਈ ਸਮਾਸਸਲ ਨੂੰ
Pਪਰ ਸੋਨਾਕਸ਼ੀ ਮਲਮਲ ਨੂੰ ਨਵੀਂ ਸ਼ਮਸ਼ਾਲ
ਮਈ ਦੂਸਫ਼ਸਰ ਸ਼ ਨੂੰ ਹਾਲ ਮਰਨ
ਇਸ ਸ਼Bਸਾਉਦਾਸ ਸਨਮਾਨ
ਮਨ ਨੂੰ ਸਬ ਸ ਕਰੂਲਲ ਲਟ



དཀར་ཆག །
ཨང་།
ལེ་ཚན།
ཤོག་གྲངས།
༡
ཀ་༽
ཁ་༽
༡༠
༡༤ །
ག་༽
ང་༽
ཅ་༽
ཆ་༽
ཇ་༽
ཉ་༽
ཏ་༽
ཐ་༽
ད་༽
ན་༽
སློབ་གཉེར་བསླབ་བྱ་ནོར་བུའི་གླིང་དུ་བགྲོད་པའི་ལམ་ཡིག །
ལུགས་ཟུང་བསླབ་བྱ་མདོར་བསྡུས་དབྱངས་ངེས་པའི་ཚུལ་
དུ་གནང་བ།
འཇིགས་མེད་མཁས་མཆོག་ལ་གདམས་པ།
མ་ཎི་བསྐུལ་བའི་མགུར་དབྱངས།
ཨང་ཡིག་སྲོག་ཞུགས་ཀྱི་ཀ་རྩོམ་སོགས་ཀ་རྩོམ་ཁག་གསུམ།
དབྱངས་གསལ་གྱི་མགུར་མ། །
ལྷ་རམ་པ་ཡེ་ཤེས་བསྟན་རྒྱན་ལ་གདམས་པ། ར་
མདོ་སྔཊ་ཀུན་གྱི་གནད་འདྲིལ་བའི་བསླབ་བྱ་མདོར་བསྡུས།
མཚན་སྒྲོགས་མཁན་སྤྲུལ་ལ་གདམས་པ།
རྩེ་སྤྲུལ་སྐུ་ལ་སྐྱོ་གླུའི་ཚུལ་དུ་གདམས་པ། དེ
རབ་འབྱིས་པ་དཀོན་མཆོག་དོན་གྲུབ་ལ་གནང་བའི་ཀ་རྩོམ།
རབ་འབྱམས་པ་བློ་བཟང་མཁས་བཙུན་ལ་མཚང་འབྲུའི་
ཚུལ་དུ་གདམས་པ། ་
རང་ཉིད་ཀྱི་རྣམ་ཐར་ཀ་རྩོམ།
།
སྐྱོ་ཤས་ཀྱིས་བསྐུལ་ཏེ་ཐུན་གསེང་དུ་བསྩལ་པ། །
དལ་འབྱོར་རྙེད་དཀའ་སོགས་བསམ་ཚུལ་མདོར་བསྡུས། །
དགེ་སྦྱོར་ལ་བསྐུལ་བའི་བསླབ་བྱ་མདོར་བསྡུས། །
༡༩
༢༠
༢༢
༢༧
པ་༽
ཕ་༽
བ་༽
མ་༽



དཀར་ཆག །
ཨང་།
།
ལེ་ཚན།
།
ཤོག་གྲངས།
。
。
。
。
ཙ་༽
ཚ་༽
ཝ་༽
ཞ་༽
ཟ་༽
འ་༽
ཡ་༽
ར་༽
ལ་༽
ཤ་༽
ས་༽
ཧ་༽
ཨ་༽
ཨི་༽
ཨུ་༽
སྒྲུབ་པ་སྙིང་པོར་བྱེད་ཚུལ་གྱི་བསླབ་བྱ།
༣༦
རྒྱ་མཁར་དཔོན་པོ་དཀོན་མཆོག་ཆོས་འབྱོར་སོགས་ལ་
གནང་བའི་བསླབ་བྱ། །
། ༣༨
མཚམས་ཀྱི་ཐུན་གསེང་དུ་གནང་བ།
༤༡
དཀོན་མཆོག་ཐབས་མཁས་སོགས་ལ་གནང་བ། །
བློ་བཟང་རིགས་གྲོལ་ལ་གནང་བ། | ༤༣
རབ་འབྱམས་པ་དཀོན་མཆོག་སྨོན་ལམ་ལ་གནང་བ། ༤༦ =
བཀའ་བཅུ་དཀོན་མཆོག་སྐལ་ལྡན་ལ་གནང་བ། ༤༨
རབ་འབྱམས་པ་ངག་དབང་བསོད་ནམས་ལ་གནང་བ། ༥༠
ལྟ་མགུར་དེ་ཉིད་ལྟ་བའི་མིག་འབྱེད། །
བསླབ་བྱ་ཟློག་སྒོམ་གྱི་ཚུལ་དུ་གནང་བ། ་་་་་་་་
ས་སྟག་ཟླ་ཚེས་ལ་ཐུན་གསེང་དུ་གནང་བ།
རབ་འབྱམས་པ་བློ་བཟང་ཤེས་རབ་སོགས་ལ་གནང་བ། ་
བར་དོ་འཕྲང་སྒྲོལ་གྱི་གསོལ་འདེབས། །
ཉམས་མྱོང་རྒན་པོའི་འབེལ་གཏམ།
༦
མི་རྟག་སྒོམ་ཚུལ་གྱི་བསླབ་བྱ། །
རྫོགས་ཆེན་དཔལ་སྤྲུལ་ཨོ་རྒྱན་འཇིགས་མེད་ཆོས་ཀྱི་དབང་ ་
པོའི་གསུང་སྒྲོས་ཞལ་ད་ལུཊ་གཉིས་སྙིང་བཅུད་བཅས་སོ། ༧༥ །
༦༠



༈ རྗེ་གུང་ཐང་པའི་གསུང་བསླབ་བྱ་ཕྱོགས་བསྡུས།
༈ མདོ་སྔགས་ཀྱི་གཞུང་ལ་སློབ་གཉེར་བྱེད་ཚུལ་གྱི་བསླབ་བྱ་ནོར་
བུའི་གླིང་དུ་བགྲོད་པའི་ལམ་ཡིག་ཅེས་བྱ་བ་བཞུགས་སོ། །རྒྱལ་ཀུན་
མཁྱེན་རབ་གཅིག་བསྡུས་འཇམ་པའི་དབྱངས། །ངུར་སྨྲིག་གར་གྱིས་
རྣམ་རོལ་ཙོང་ཁ་པ། །དངོས་གྲུབ་ཀུན་སྩོལ་བཅོམ་ལྡན་གཤིན་རྗེའི་
གཤེད། །རྣམ་གསུམ་དབྱེར་མེད་ཞབས་ཀྱི་པདྨོ་ལ། །གུས་པས་
འདུད་དོ་བརྩེ་བས་རྗེས་སུ་ཟུངས། །སྐྱེ་བར་བཏགས་པས་མངོན་རློམ་
ཚངས་པ་དང༌། །ཁེངས་དྲེགས་འབྱོར་པས་གཡེངས་པའི་འདོད་ལྷའི་
རིགས། །མ་ཡིན་བློ་གསལ་ཚུལ་མཐུན་དོན་གཉེར་ཅན། །སློབ་
གཉེར་ཚུལ་བཞིན་བྱེད་པར་འདོད་རྣམས་ལ། །གདམས་ངག་ཅུང་ །
ཟད་སྦྱིན་ནོ་ཉོན་ཅིག་ཨང་། །དལ་བའི་རྟེན་ཐོབ་རྒྱལ་བའི་བསྟན་དང་
མཇལ། །མཚན་ལྡན་བཤེས་དང་ཆོས་མཐུན་གྲོགས་ཀྱིས་བསྐྱངས།།
མཐུན་རྐྱེན་རྟེན་འབྲེལ་འཛོམས་པ་འདི་འདྲ་བ། །ཡང་ཡང་རྙེད་པར་
དཀའ་ལ་དོན་ཆེ་བས། །ཕྱི་བཤོལ་སྤངས་ཏེ་སྙིང་པོ་ལོངས་ཤིག་ཨང་།།
ལས་ཀྱིས་བསྡུས་པའི་ཕ་ཡུལ་ཉེ་དུ་ཀུན། །བཞག་སྟེ་རྒྱང་རིང་ཡུལ་
དུ་སོང་ན་ཡང་། །རྒྱུས་མེད་ཡུལ་ནས་དོན་མེད་མཛའ་བཤེས་སོགས།།
བསྡུས་ཏེ་རྣམ་གཡེང་བྱེད་པ་སྨྱོན་པ་ཡིན། །འོངས་དོན་ཐོས་བསམ་
ལས་ལ་སྒྲིམས་ཤིག་ཨང་། །སྒོ་གསུམ་དགེ་ལ་སྦྱར་ཕྱིར་མིང་དང་དོན།།
མཐུན་པའི་བཤེས་ཤིག་རང་གི་དགེ་རྒན་དུ། །བསྟེན་ནས་ཆོས་ཀྱི་བྱ་
བ་མ་ལུས་པའི། །རྩ་བར་མཐོང་སྟེ་བཀའ་བཞིན་བསྒྲུབས་པ་ཡིས།།
རྟེན་འབྲེལ་མགོ་ནས་འགྲིགས་པར་གྱིས་ཤིག་ཨང་། ། སྡིག་གྲོགས་



1:|: : རྗེ་གུང་ཐང་པའི་གསུང་
ཡིན་ཞེས་རྭ་ཅན་མི་འབྱུང་གིས། །གཅེས་ཤིང་ཕན་པའི་ཟོལ་གྱིས་
འཛུམ་བསྟན་ནས། །རྩེ་རྒོད་གཡེང་བའི་གྲོགས་བྱེད་བག་མེད་ཀྱི། །ལས་
ལ་སྦྱོར་དེ་སྡིག་པའི་གྲོགས་ཡིན་པས། །འགོ་བའི་ནད་བཞིན་རིང་དུ་
སྤོངས་ཤིག་ཨང་། །ཆ་རྐྱེན་ཡོད་ན་མི་བཟོད་མྱུར་དུ་བརླག །མེད་
ན་མི་བཟོད་བུ་ལོན་སྟོང་འཇལ་བྱེད། །ཅི་བྱས་ཆོས་ཀྱི་གེགས་སུ་འགྲོ་
བ་འདི། །གྲོགས་ངན་འདུ་འཚོགས་མང་བའི་སྐྱོན་ཡིན་པས། །བསེ་
རུ་ལྟ་བུར་གནས་པར་གྱིས་ཤིག་ཨང་། །མིང་ལ་མཐུན་རྐྱེན་ཟེར་ཡང་
ཆོས་ཕྱོགས་ལས། །ཉམས་བྱེད་འདོད་ཡོན་བདུད་ཀྱི་གཡབ་མོ་སྟེ།།
འདོད་ཆུང་ཆོག་ཤེས་སྔོན་བྱོན་དམ་པ་རྣམས། །དབུལ་བས་མ་མནར་
དོན་གཉིས་རྩེར་སོན་པས། །འཕྲལ་ཕུགས་ཁེ་ཉེན་གང་ཆེ་དཔྱོད་ཅིག་
ཨང༌། །གདོལ་སྤྱོད་ཁྱིམ་པའི་རྗེས་འཇུག་གཡོ་ཁྲམ་མཁན། །ཆོས་
མིན་སྤྱོད་པའི་ཐན་སྙེ་མགོ་འཕངས་མཐོ། །ལྟོ་སྐྱ་གོས་ཧྲུལ་ཐོས་དང་
ཚུལ་ཁྲིམས་ཀྱི། །བཅུད་ལྡན་སྙེ་མའི་མགོ་བོ་དམའ་ན་ཡང་། །གཏན་
གྱི་སྐྱིད་སྡུག་འདྲ་འདྲ་མིན་ནོ་ཨང་། །བླ་མ་ལ་གུས་མཐོ་ལ་ཕྲག་དོག་
མེད། །དམན་ལ་བརྩེ་སོགས་ནང་ནས་དུལ་གྱུར་ན། །ཕྱི་བལྟས་
ཅོལ་ཆུང་སྐྱེ་བོས་མངགས་ཚད་ལ། །མི་ཉན་གྱོང་པོར་སྣང་ཡང་སྐྱོན་
མེད་པས། །ཕྱི་འཇམ་ཁོང་རྩུབ་སྤྱོད་པ་སྤོངས་ཤིག་ཨང་། །མངོན་
མཐོ་ངེས་ལེགས་ཡོན་ཏན་ཀུན་གྱི་རྒྱུ། །བསྟན་པའི་གཞི་མ་ལྷག་པའི་
ཚུལ་ཁྲིམས་འདི། །རྣམ་གྲོལ་དོན་གཉེར་ལམ་གྱི་སྲོག་ཡིན་ཀྱང་། །ཚུལ་
འཆོས་སྤྱོད་པ་འདི་ཡིས་ཐར་དཀའ་བས། །བསླབ་ཁྲིམས་ངོ་ལྐོག་མེད་
པར་སྲུངས་ཤིག་ཨང་། །ཀུན་སྤྱོད་གཙང་བས་གཞན་གྱི་ཡིད་དུ་འཐད།།



བསླབ་བྱ་ཕྱོགས་བསྡུས།
སྨྲ་བ་ཉུང་བས་ཕོག་ཐུག་གཡེང་བ་མེད། །དད་བརྩོན་དྲན་ཤེས་བརྟན་
པོས་ཉིན་རེ་བཞིན། །ཡོན་ཏན་ཡར་ཚེས་ཟླ་ལྟར་འཕེལ་འགྱུར་བས།།
སྒོ་གསུམ་བག་དང་ལྡན་པར་གྱིས་ཤིག་ཨང་། །དང་པོ་ཐོས་པའི་སྒྲོན་
མེ་མ་སྦྱར་ན། །ཀུན་ནས་ཉོན་མོངས་སྲིད་པའི་སྐྱོན་མཚང་དང་། །རྣམ་
བྱང་ཐར་པའི་ལམ་གྱི་བགྲོད་ཚུལ་སོགས། །བླང་དོར་ཇི་ལྟར་བྱ་བ་མི་
ཤེས་པས། །ཐོས་པས་བློ་མིག་སྦྱངས་པར་གྱིས་ཤིག་ཨང་། །དོན་
གྱི་རྒན་པོ་ཚིག་གི་འཁར་བ་ལ། །བརྟེན་ཕྱིར་གཞུང་ཚིག་བློ་འཛིན་མི་
བྱེད་པར། །དཔེ་ཀློག་ཙམ་དང་ངག་སྒྲོས་ཐན་ཐུན་གྱིས། །ཉིན་རེ་
་འགྲོ་ཐབས་དེས་ཀྱང་མི་ཕན་པས། །དཔེ་འཛིན་སྐྱོར་སྦྱངས་ཡུན་དུ་
གྱིས་ཤིག་ཨང་། །གཞུང་ཚིག་མང་དུ་བཟུང་སྟེ་བསྐྱར་ན་ཡང་། །དོན་
ལ་མི་སེམས་རིམ་གྲོའི་ཆོས་ཀློག་དང་། །ནེ་ཙོའི་འདོན་པ་ལྟ་བུ་བརྒྱ་
ཚར་གྱིས། །བརྗོད་བྱའི་གནད་ལ་སྒྲོ་འདོགས་མི་ཆོད་པས། །དོན་
ལ་བརྟགས་དཔྱད་ཞིབ་མོ་གྱིས་ཤིག་ཨང་། །ཀུན་བྱང་འཇུག་ལྡོག་
ཚུལ་ལ་མ་རྨོངས་ཤིང་། །ཚོགས་ཀྱི་དབུས་སུ་སྨྲ་མཁས་དཔལ་འདོད་
ན༑ ༑ད་ལྟ་བཟའ་བཏུང་གཉིད་ཀྱི་བདེ་བ་ལ། །ཆགས་པའི་སྐྱིད་
ཆོས་འདི་ཡིས་མི་འགྲུབ་པས། །དཀའ་སྤྱད་སྡུག་རུས་བཟོད་པར་གྱིས་
ཤིག་ཨང་། །ཉིན་རེ་ཟས་ཀྱང་མི་དྲན་བརྩོན་འགྲུས་རྩོམ། །ཞུགས་
མ་ཐག་ནས་མཁས་པའི་གོ་འཕང་འདོད། །ཞག་གསུམ་ལོན་ཚེ་རྗེས་
མེད་གཡེང་བས་ཁྱེར། །དེ་འདྲ་དེ་ལ་ཅི་ཡང་མི་ཡོང་བས། །བརྩོན་
པ་ཆུ་བོའི་རྒྱུན་བཞིན་བསྟེན་ཅིག་ཨང་། །དཀོར་དང་སྒྲིབ་པས་བྱིང་
ཞིང་རྨུགས་པའི་སྟེང་། །ད་དུང་ཟིས་དང་གཉིད་ཀྱི་ཚོད་མི་རིག །ལང་



རྗེ་གུང་ཐང་པའི་གསུང་
ཤོར་བློ་ངན་འཕྲོ་ཞིང་རྒོད་པའི་ཐོག །ཕྱི་ཕྱིར་འཆལ་གཏམ་དུ་མས་
གཡེང་བ་སོགས། །དགག་བྱའི་རིགས་ལ་བསྒྲུབ་བྱར་མ་འཛིན་ཨང་།།
སྐྱོན་ཡོན་བླང་དོར་རང་གིས་མི་བྱེད་པར། །གྲགས་སྐམ་འུད་ཀྱི་རྗེས་
སུ་འབྲང་ན་ཡང་། །ཉེས་སྐྱོན་སུ་ཡིས་ལག་པས་མི་སེལ་ལ། །ཡོན་
ཏན་སུས་ཀྱང་ཁ་རུ་མི་སྡུག་པས། །བླུན་པོ་ཆུ་སྣ་གར་ཁྲིད་མ་བྱེད་ཨང་།།
ཟབ་ཟབ་མན་ངག་ཟེར་དགུ་ཚོལ་བ་དང་། །ཐོབ་ཐོབ་མང་པོའི་རྣམ་
གྲངས་གསོག་བྱེད་ཅིང་། །སྒྲ་སྙན་སྨན་རྩིས་སོགས་ལ་མགོ་འཁོར་
བ༑ ༑གཞུང་ལུགས་ཐོས་བསམ་རྣལ་མའི་གེགས་ཡིན་པས། །རྩ་བ་
བོར་ནས་ཡལ་ག་མ་འཛིན་ཨང་། །རང་རང་གཞུང་གི་བརྗོད་བྱ་དགོས་
དོན་སོགས། །མ་མཐོང་ཤག་འགྱེད་ཚིག་འཁྲི་སྐམ་པོ་དང་། །རིགས་
པས་དཔྱད་པ་མི་བཟོད་གོ་ཐོབ་ཀྱི། །བམ་བཤད་འདིས་ཀྱང་བརྡར་
ཤ་མི་ཆོད་པས། །གོ་རིགས་ཟུང་དུ་འབྲེལ་བར་སྐྱོངས་ཤིག་ཨང་།།
འཁྲུལ་བྲལ་གཞུང་རེ་ངེས་བཟུང་གཞིར་བྱས་ནས། །གཞན་རྣམས་
དེ་དང་སྦྱར་ཏེ་དཔྱོད་པ་ལས། །གང་བྱུང་དཔེ་ལ་ལྟ་ཞིང་ཐམས་ཅད་
ཀྱི༑ ༑ རྗེས་སུ་འབྲངས་པ་ཤེས་རབ་འཆལ་འགྱུར་བས། །རང་
ལུགས་གཏད་སོ་ཡོད་པར་གྱིས་ཤིག་ཨང་། །དཔྱད་པས་ངེས་པ་ལམ་
ཙམ་རྙེད་ན་ཡང་། །ཆོས་ཚུལ་ཟབ་པས་ཐག་ཆོད་མི་སྔ་ཞིང་། །འགྲིག་
འགྲིག་མང་པོས་རྣམ་རྟོག་རྒྱ་སྐྱེད་པས། །དཔྱད་པ་མ་ཐལ་གཞུང་ལ་
འཁྲིལ་བཞིན་དུ། །རྒྱས་བསྡུས་འཚམ་པའི་དཔྱད་ཚུལ་གྱིས་ཤིག་ཨང་།།
མ་རིག་མུན་སེལ་ཐོས་པའི་མེ་སྦྱར་ཡང་། །ང་རྒྱལ་དུ་བའི་ངོ་བོར་འཁྱིལ་
བ་ཡིས། །ཕྱི་ཕྱིར་སྐྱོན་ཡོན་མཐོང་བ་སྒྲིབ་བྱེད་ལ། །ཆོས་སུ་སོང་



བསླབ་བྱ་ཕྱོགས་བསྡུས།
ན་ཤེས་རྒྱུད་དུལ་དགོས་པས། །སྙེ་མ་ལོང་བ་མགོ་འཕངས་མ་མཐོ་
ཨང༌། །མཐོན་པོའི་སྒང་ལ་ཆུ་བོ་མི་ཆགས་པས། །དམན་ས་བཟུང་
སྟེ་གུས་པའི་བརྟུལ་ཞུགས་ཀྱིས། །ཆོས་མཐུན་བློ་ཁ་མཐོ་བ་ཐམས་ཅད་
ལས། །བློ་སྐྱེད་གང་ལོན་བྲེ་སོག་ཕུལ་སོག་གིས། །སྒྲོ་འདོགས་
འཕྲལ་དང་འཕྲལ་དུ་ཆོད་ཅིག་ཨང་། །དབུ་ཚད་ཟུང་དུ་འཇུག་པའི་
ལྟ་བ་དང་། །ཆོས་མངོན་མཛོད་དང་ཕ་རོལ་ཕྱིན་པའི་སྒོམ། །བསྟན་
པའི་ནང་མཛོད་འདུལ་བའི་སྤྱོད་པ་རྣམས། །མ་ཚང་བསླབ་གསུམ་ཡ་
བྲལ་འགྱུར་བའི་ཕྱིར། །བཀའ་པོད་ལྔ་ལ་ཚང་བར་སྦྱོངས་ཤིག་ཨང་།།
དཀའ་བས་བསགས་པའི་མང་ཐོས་ནོར་བུ་ཡང་། །བརྗེད་ངེས་རྐུན་
པོས་དལ་གྱི་འཇོམས་བྱས་ཏེ། །རིན་ཆེན་གླིང་ནས་སྟོང་པར་ལྡོག་སྲིད་
པས། །རྒྱུན་དུ་གོམས་འདྲིས་དྲན་ཤེས་བརྟན་པོ་ཡིས། །གང་ཤེས་
བརྗེད་པ་མེད་པར་སོགས་ཤིག་ཨང་། །སྙིགས་དུས་བློ་དང་བསོད་ནམས་
དམན་པའི་ཕྱིར། །ལྷག་པའི་ལྷ་དང་ཡི་དམ་ཆོས་སྲུང་ལ། །རྩེ་
གཅིག་གསོལ་འདེབས་ཕྱག་མཆོད་མཎྜལ་སོགས། །ཚོགས་བསགས་
སྒྲིབ་སྦྱོང་འབད་པ་དྲག་པོ་ཡིས། །ཞིང་གི་མཐུ་ལ་རྒྱབ་རྟེན་གྱིས་ཤིག་
ཨང་། །ཐུན་མོང་ལམ་སྦྱངས་སྔོན་དུ་མ་སོང་ཞིང༌། །གཞུང་དོན་
ལྟ་བའི་བློ་མིག་མ་ཕྱེ་བར། །ཆོ་གའི་ངག་འདོན་བྱང་བ་ཙམ་ཞིག་གིས།།
གསང་སྔགས་འཆང་བའི་གྲལ་དུ་མི་ཚུད་པས། །བསྟན་ལ་རིམ་པ་བཞིན་
དུ་སློབས་ཤིག་ཨང་། །གསང་ཆེན་རྒྱུད་ཀྱི་རྒྱལ་པོའི་སྨན་ཧྲོག་རྣམས།།
སྦྱོར་བར་བསྡེབས་པ་བསྐྱེད་རྫོགས་རིམ་པ་སོགས། །ཡིན་ཕྱིར་གཞུང་
ལུགས་ཆེ་རྣམས་ཡལ་བོར་ནས། །མན་ངག་ཁོ་ནར་དགའ་བ་གནས་



རྗེ་གུང་ཐང་པའི་གསུང་
མིན་པས། །རྩ་བཤད་སྦྱར་ཏེ་རྒྱུད་དོན་ཚོལ་ཅིག་ཨང་། །གསང་
སྔགས་དེ་ཡང་འཕྲལ་གྱི་རྐྱེན་སེལ་ལམ། །ཚེ་དང་ནོར་སྒྲུབ་དབང་
སྡུད་མངོན་སྤྱོད་སོགས། །ཚེ་འདིའི་ལག་ཆ་ཁོ་ནར་འཁྱེར་བ་ནི། །ས་
མཆོག་ཙན་དན་སོལ་བར་བྱས་འདྲ་བས། །ཆོས་ཀྱི་ངན་སོང་བསྒྲུབས་
པ་མ་བྱེད་ཨང༌། །སྔགས་གཞུང་ཐོས་བསམ་བྱས་པའི་ཉིང་དགོས་
སུ༑ ༑རྒྱལ་ཀུན་དགོངས་པ་གཅིག་གྱུར་རྟག་པའི་བཀའ། །དངོས་
གྲུབ་རྩ་བ་དམ་ཚིག་བསྲུང་བ་འདིར། །འབབ་པའི་ཚུལ་ལ་གོ་བ་གཏིང་
ཚུགས་པས། །གཏན་འདུན་འཆུག་པ་མེད་པར་གྱིས་ཤིག་ཨང་། །ཁྱད་
པར་ལྟ་བ་སྙིགས་མའི་གནས་སྐབས་འདིར། །དམ་བཅའ་ཙམ་གྱིས་
མཁས་རློམ་སྐྱེ་བོ་ཡི། །སྔོན་མེད་ལེགས་བཤད་སྐད་ཀྱི་འཆལ་གཏམ་
ཡང༌། །བསོད་ཆུང་ཤེས་འཆལ་རྣམས་ཀྱི་རྣར་འགྲོ་བས། །རི་བོང་
ཅལ་གྱི་རྗེས་སུ་མ་རྒྱུགས་ཨང་། །འཇམ་པའི་དབྱངས་ཀྱིས་ཉིན་བཞིན་
གདམས་པ་ཡིས། །རྒྱལ་བའི་དགོངས་པ་མཐའ་དག་མངོན་གྱུར་པ།།
བློ་བཟང་རྒྱལ་བ་ཡིས་ཀྱང་མ་ཐོན་པའི། །གསར་བཤད་ཕྲ་མེན་མ་ཡི་
སོ་ནམ་དེས། །ཕན་ལས་གནོད་པ་ཆེ་བས་སྒྲིམས་ཤིག་ཨང་། །ཐུགས་
བཅུད་ཟབ་མོར་བསྔགས་པ་ཙམ་མིན་པར། །རྒྱན་དྲུག་མཆོག་གཉིས་
གྲུབ་ཆེན་ཐམས་ཅད་ཀྱི། །རང་གཞུང་དཔང་པོར་བཞུགས་པའི་མདོ་
རྒྱུད་ཀུན། །གསལ་བྱེད་རྒྱལ་བ་གཉིས་པའི་ལུགས་བཟང་འདིར། །བློ་
རྩེ་གཅིག་ཏུ་དྲིལ་ཏེ་འཇུས་ཤིག་ཨང་། །གར་རྒྱུག་ཕྱོགས་སུ་དཀྱུས་
སྟོན་བྱེད་པ་བཞིན། །དང་པོ་ཉིད་ནས་གཅིག་ཤེས་གཉིས་ཤེས་ཀུན།།
སྲིད་པར་འཁྱེར་བའི་དམུ་རྒོད་སེམས་ཀྱི་རྟ། །འདི་ཉིད་གདུལ་ཐབས་



བསླབ་བྱ་ཕྱོགས་བསྡུས།
ཁོ་ནར་འཁྱེར་བ་ཡིས། །ཐོས་བསམ་ཆོས་སུ་འགྲོ་བར་གྱིས་ཤིག་ཨང་།།
འཁོར་ལོ་བཞི་ལྡན་རྟེན་བཟང་ཐོབ་སྐབས་འདིར། །འཁོར་བའི་འཆིང་
བ་གཅོད་པའི་དུས་ཡིན་པས། །འཁོར་གསུམ་སྐོར་བའི་ཐབས་ཙམ་
མ་ཡིན་པར། །འཁོར་ལོ་གསུམ་གྱི་དགོངས་དོན་ངེས་རྙེད་ནས། །འཁོར་
གསུམ་དག་པའི་དགེ་སྦྱོར་གྱིས་ཤིག་ཨང་། །ཆོས་ཀྱི་རྩ་བ་བསམ་པའི་
བཟང་ངན་ཡིན། །ཆོས་ཀྱི་སྒོ་འབྱེད་རྣམ་དག་ཐོས་པ་ཡིན། །ཆོས་
སུ་སོང་ཚད་འདི་སྣང་ཞེན་ལོག་ཡིན། །ཆོས་ཀྱི་སྙིང་པོ་ཐབས་ཤེས་
ཟུང་འཇུག་ཡིན། །ཆོས་ལ་ཆོས་བཞིན་སྤྱོད་པར་གྱིས་ཤིག་ཨང་། །རྣམ་
མང་གཞུང་ལུགས་ཟབ་ཡངས་ཆུ་གཏེར་ལས། །རྣམ་དག་ཐོས་པའི་
ནོར་བུ་ལེན་པའི་ཚུལ། །རྣམ་པར་བཤད་པའི་མིག་སྨན་ཐུར་མ་ཡིས།།
རྣམ་གྲོལ་དོན་གཉེར་ཡོངས་ཀྱི་མིག་ཕྱེ་སྟེ། །རྣམ་ཀུན་མཁྱེན་པའི་དཔལ་
ལ་སྤྱོད་གྱུར་ཅིག །ཅེས་མདོ་སྔགས་ཀྱི་གཞུང་ལ་སློབ་གཉེར་བྱེད་ཚུལ་གྱི་བསླབ་བྱ་
ནོར་བུའི་གླིང་དུ་བགྲོད་པའི་ལམ་ཡིག་ཅེས་བྱ་བ་འདི་ནི། སྤྱིར་དེང་སང་བསྟན་པ་སྙིགས་
མའི་མཐར་སོན་པའི་དབང་གིས་ཉམས་ལེན་དགོས་པའི་གཏམ་ཙམ་ཡང་ནུབ། ཐོས་བསམ་
དགོས་པའི་གཏམ་ཙམ་ཡོད་ཀྱང་། གང་ལ་ཐོས་པ་བྱ་བའི་ཡུལ་དང་། ཐོས་པ་ཇི་ལྟར་
བྱེད་པའི་ཚུལ་སོགས་ལེགས་པར་ཤེས་པ་ཤིན་ཏུ་དཀོན་པར་སྣང་བས། འདི་འདྲ་ཞིག་འབྲི་
འདུན་སྔར་ནས་ཡོད་པའི་ཐོག་ཉེ་ཆར་དར་ཧན་པོའི་ལིའི་ཤོག་ནས་བློ་དང་ལྡན་པ་དགེ་སློང་དཀོན་
མཆོག་རྡོ་རྗེས་བསྐུལ་བའི་ངོར་༧བཙུན་པ་དཀོན་མཆོག་བསྟན་པའི་སྒྲོན་མེས་ཐོས་དོན་རྒྱུད་ལ་
སྦྱར་བའི་ཉམས་ལེན་མ་ཐུབ་ཀྱང་། བླ་མ་གོང་མ་ཞིག་གི་མིང་ཙམ་ལ་སྐྱབས་སུ་མ་མཆི་བར་
གྲྭ་རྐྱང་དཀྱུས་མའི་ལུགས་བཞིན་སློབ་གཉེར་ལ་སྡུག་རུས་ཅུང་ཟད་བྱས་པའི་རང་མྱོང་དང་།
དམ་པ་གོང་མའི་གསུང་རྒྱུན་ལ་བརྟེན་ནས་རགས་རིམ་ཞིག་བྲིས་པའི་མཚམས་སུ་ད་ལྟ་ཕན་



རྗེ་གུང་ཐང་པའི་གསུང་
པར་སྨྲས་ཀྱང་གོ་བ་དཀོན་པར་སྣང་བས་དགོས་པ་མི་འདུག་སྙམ་ནས་བཞག་པའི་ཚེ། བསྟན་
ལ་གཅིག་ཏུ་སྨན་པའི་ལྷག་བསམ་དང་མཁྱེན་རབ་ཀྱི་དབང་ཕྱུག་དམ་པ་དགོན་པའི་ཁྲི་ཐོག་པ་
དཀོན་མཆོག་རྒྱལ་མཚན་པས་འདིའི་འཕྲོ་བསྐང་སྟེ་ཆ་ཚང་བ་ཞིག་དགོས་ཞེས་ནན་ཏན་གནང་
བ་བཞིན་མཇུག་གྲུབ་པར་བྱས་པའི་ཡི་གེ་པ་ནི་དགེ་སློང་དཀོན་མཆོག་ཀུན་དགས་བགྱིས་པ་འདིས་
ཀྱང་དོན་གཉེར་ཅན་རྣམས་ལ་ཕན་ཐོགས་པར་གྱུར་ཅིག། །།
།
༈ ཡང་དག་ལམ་བཟང་གསལ་མཛད་བླ་མ་དང་། །རབ་འབྱམས་
རྒྱལ་བ་སྲས་དང་བཅས་རྣམས་ལ། །རྣམ་དག་དད་པས་ལན་བརྒྱར་
ཕྱག་བྱས་ནས། །སྤང་བླང་རྣམ་གཞག་འགའ་ཙམ་བསྙད་པར་བྱ།།
བསླབ་པར་བྱ་བ་རྣམ་གྲངས་མང་ན་ཡང་། །གནད་ལ་ཕན་པ་རང་ལ་
རག་ལས་པས། །བྱ་བ་གང་ལའང་ལས་འབྲས་དཔང་བཞག་ནས། རྣམ་
དཀར་ལས་ལམ་དག་ལ་འབད་པར་བྱ། །དལ་བ་བརྒྱད་ལྡན་སངས་
རྒྱས་བསྟན་དང་ཕྲད། །མཚན་ལྡན་བླ་མ་དམ་པ་དག་དང་མཇལ། །ད་
ལན་འདྲ་བ་སླན་ཆད་འཚལ་དཀའ་བ། །ཡང་ཡང་བསམ་ནས་དལ་
བ་འབྲས་ལྡན་འཚལ། །ཁས་བླངས་བཅས་མཚམས་ཕྲ་རགས་ཐམས་
ཅད་ལ། །ནན་ཏན་བསམ་པ་ཐག་པས་འབད་བྱས་ན། །སྲས་
བཅས་རྒྱལ་བས་རབ་བསྔགས་ལམ་བཟང་ཡང་། །རང་རང་ལག་ན་
གནས་པས་འབད་པར་འཚལ། །ཟབ་རྒྱས་མན་ངག་མཐའ་ཡས་མཉན་
ན་ཡང་། །ཁ་བཤད་ཙམ་ལ་འཕྱན་ན་ཕན་དཀའ་བས། །མཐའ་
དག་རང་རང་བསམ་པ་དང་སྦྱར་ནས། །ནན་ཏན་ལག་བླང་བྱ་བ་མན་



བསླབ་བྱ་ཕྱོགས་བསྡུས།
ངག་གནད། །སྔ་ཆར་མཚན་ལྡན་བླ་མ་དམ་པ་བཙལ། །སླད་ནས་
ཟབ་རྒྱས་གདམས་ངག་ཚང་བར་མཉན། །ཐ་མར་གདམས་ངག་མཐའ་
དག་ཉམས་བླངས་ན། །སངས་རྒྱས་སར་ཆས་སྐལ་བཟང་ལྡན་པ་ལགས།།
བསམ་རྒྱ་མི་མང་གང་བརྩམས་ཕ་མཐར་བསྐྱལ། །སྐྱབས་གནས་དམ་
པ་རྣམས་ལ་དད་པ་སྦྱངས། །དཀར་ནག་ལས་འབྲས་བསམ་ནས་སྤང་
བླང་བྱ། །འབད་པ་འབྲས་དང་བྲལ་ལ་ངལ་བ་སྤངས། །གཞན་ལ་
བསམ་ངན་འཆང་བས་རང་རང་ཉམས། །འཆལ་གཏམ་སྨྲ་བ་མང་
བས་བྱ་བ་འཆག །ང་རྒྱལ་ཆགས་སྡང་ཅན་ལ་དགྲ་སྡང་པས། །རང་
དང་གཞན་ལ་གང་ཕན་བརྟག་ནས་བྱ། །རྒྱལ་དང་རྒྱལ་སྲས་བཅས་
པ་ཐམས་ཅད་ཀྱང་། ལྷག་བསམ་རྣམ་པར་དག་པ་ལས་བལྟམས་པས།།
རྟག་པར་གཞན་ཕན་བསམ་པ་སྦྱངས་པ་དང༌། །མཐའ་བྲལ་ཡང་དག་
ལྟ་བས་རྒྱས་གདབ་བྱ། །སྔར་བསགས་ལས་ངན་མཐའ་དག་འབད་
པ་བརྒྱས། །བཤགས་ནས་གཡང་ས་ཉམ་ང་དགག་པ་དང༌། །རྣམ་
དཀར་གང་བྱས་མ་རྒན་ཐམས་ཅད་ལ། །ཕན་སླད་བསམ་པ་ཐག་པས་
མཚམས་སྦྱར་བྱ། །ལུགས་ཟུང་སྒྲུབ་ཚུལ་གཞུང་ལུགས་ཉུང་བསྡུས་
སུ༑ ༑འགྲིག་འགྲིག་ཚིག་གི་པིར་གྱིས་བྲིས་འདི་ཡིས། །ལེགས་
ཉེས་འབྱེད་བྱེད་ཡེ་ཤེས་གཏེར་རྙེད་དེ། །སྟོབས་སོགས་ཡོངས་རྫོགས་
མགོན་པོ་མཆོག་ཐོབ་ཤོག ། ཅེས་ལུགས་གཉིས་ཀྱི་བསླབ་བྱ་མདོར་བསྡུས་འདི་ནི་
བློ་དང་ལྡན་པ་རབ་འབྱམས་པ་འཇིགས་མེད་གྲགས་པས་བསྐུལ་ངོར་༧བཙུན་པ་དཀོན་མཆོག་
བསྟན་པའི་སྒྲོན་མེས་དབྱངས་ངེས་པའི་ཚུལ་དུ་བྲིས་པའོ།། །།



རྗེ་གུང་ཐང་པའི་གསུང་
༼ག་༽
་
༈ དུས་གསུམ་གྱི་རྒྱལ་བ་ཀུན་ལས་ཀྱང་། །དྲིན་འཁོར་མཐའ་མེད་
པའི་ཐུགས་རྗེ་ཅན། །ཐ་མལ་གྱི་ཚུལ་འཛིན་དང་པོའི་མགོན། །ཕ་
བླ་མ་སྙིང་གི་ཟེའུ་འབྲུར་བཞུགས། །གནས་འཁོར་བར་འཁྱམས་པའི་
ཐོག་མ་མེད། །སྒོས་ངན་སོང་གསུམ་གྱི་བཙོན་དོང་དུ། །བཟོད་
མེད་ཀྱི་སྡུག་བསྔལ་མྱོང་མྱོང་ནས། །དུས་ད་ལན་དལ་བའི་རྟེན་ཅིག་
རྙེད། །ཚེ་མི་རྟག་གཉིད་ཀྱི་ཐུན་ཆུང་ལ། །དོན་མེད་ཀྱི་དགའ་སྡུག་
རྨི་ལམ་འཁྲུག །གློ་བུར་དུ་སད་དུས་ངན་སོང་གི །ཚེར་དོང་དེར་
ཡོད་ན་ཅི་རང་བྱེད། །དུས་ད་ལྟ་རང་དབང་རང་ལ་ཡོད། །མགོན་
སྐྱབས་དང་དཔུང་གཉེན་བཙལ་ན་ལེགས། །འཇིགས་ཡེར་རེ་གཤིན་
རྗེས་ཁྲིད་པའི་ཚེ། །སྐྱབས་མེད་ཀྱི་སྡུག་སྨྲས་སུ་ལ་འདོན། །དྲོ་
འཇམ་གྱི་གོས་དར་འཛོམས་ན་ཡང་། །དེ་ཡུན་རིང་གྱོན་གྱི་རང་དབང་
མེད། །རབ་འབར་གྱི་ལྕགས་སྲེག་ལེབ་མོ་དེ། །གྱོན་མ་དགོས་ཙམ་
ཞིག་མཛད་ན་ལེགས། །ཟས་ཞིམ་མངར་འཛོམས་པའི་དཀོར་ནག་
ལ༑ ༑འཛེམ་མེད་དུ་སྤྱོད་པའི་དྲེད་པོ་ཁྱོད། །ལོ་བྱེ་བ་འབུམ་ཕྲག་
སྟོང་གི་བར། །ཟངས་ཞུན་གྱི་ཁུ་བ་འཐུང་ནུས་སམ། །གཉེན་
མཛའ་བཤེས་མང་ཡང་ཟ་གྲོགས་ཡིན། །ལམ་རྒྱུས་མེད་ཀྱི་འཕྲང་དུ་
གཅིག་པུར་འགྲོ། །ལས་བསགས་པའི་རྣམ་སྨིན་རང་གིས་མྱོང་། །འདི་
སོམས་ལ་མཐུན་འཇུག་གཡེང་བ་སྤོངས། །ཕྱོགས་ཐག་རིང་མགྲོན་
པོའི་ལམ་ཞག་འདྲ། །འདི་སྣང་ཀུན་དོན་མེད་བསླུ་བྲིད་ཡིན། །ཚེ་
ཕྱི་མར་ཕན་པ་གཞན་མེད་པས། །རང་ནུས་པ་གང་ཡོད་དགེ་ལ་སྦྱོར།།



བསླབ་བྱ་ཕྱོགས་བསྡུས།
ཆོས་ཟབ་མོར་གྲགས་པ་མང་ན་ཡང་། །དམ་ཚིག་དང་སྡོམ་པ་བསྲུང་
བ་འདི། །དུས་གསུམ་གྱི་རྒྱལ་བ་དགྱེས་བྱེད་དང་། །གཏན་འདུན་
གྱི་སྒྲུབ་པའི་ཡང་རྩེ་ཡིན། །བསྟེན་ན་ནི་དགེ་བའི་བཤེས་གཉེན་བསྟེན།།
བསམ་ན་ནི་དཀར་ནག་ལས་འབྲས་སོམས། །བྱེད་ན་ནི་དམ་པའི་ལྷ་
ཆོས་གྱིས། །དུས་ནམ་ཡང་བསླུ་བ་མེད་དོ་ཀྱི། །ཆོས་ཟབ་མོ་གླུ་རུ་
བླངས་པ་ཡི། །གཏམ་ཚིག་གསུམ་སྨྲས་པའི་དགེ་བ་འདིས། །བློ་
དམ་པའི་ཆོས་ལ་ཕྱོགས་པ་ཡི། །ལམ་གེགས་མེད་བགྲོད་པ་མཐར་
ཕྱིན་ཤོག །ཅེས་པ་འདི་ནི་དགེ་སྦྱོར་ལ་བརྩོན་པ་འཇིགས་མེད་མཁས་མཆོག་གིས་བསྐུལ་
ངོར་༧བཙུན་པ་དཀོན་མཆོག་བསྟན་པའི་སྒྲོན་མེས་བྲིས་པའོ།། །།
༈ མགོན་ཐུགས་རྗེའི་གཏེར་ཆེན་སྤྱན་རས་གཟིགས། །བོད་པུར་
རྒྱལ་འདྲེན་པ་དཀོན་མཆོག་འབངས། །དུས་ད་ལྟ་འཇམ་དབྱངས་
བཞད་པའི་སྡེ། །ལྷ་བླ་མ་དབྱེར་མེད་ཐུགས་རྗེས་གཟིགས། །བོད་
ཆེན་པོ་བྱང་གི་ཕྱོགས་མཐའ་འདིར། །མ་འགྲོ་བའི་བདེ་སྐྱིད་བསྟན་ལ་
རག །ཆོས་བསྟན་པའི་འཕེལ་རྒྱས་ཁྱེད་ཀྱི་དྲིན། །འདི་བསམ་ཞིང་
བཀའ་དྲིན་སྙིང་ནས་དྲན། །སྔོན་བླ་མ་དྲི་མ་མེད་པ་དང་། །མ་
མཁའ་འགྲོ་གསང་བ་ཡེ་ཤེས་སོགས། །ཡོངས་གནས་གསུམ་གྱི་དཔའ་
བོ་དཔའ་མོ་ཀུན། །མགྲིན་གཅིག་གིས་ལུང་བསྟན་ཇི་ལྟར་མཛད། །ཀྱེ་
གངས་རིའི་མགོན་པོ་སྤྱན་རས་གཟིགས། །གནས་དེ་ན་ཁྱོད་ཀྱི་ཞིང་ །
ཁམས་ཡོད། །ཞིང་དེ་ན་ཁྱོད་ཀྱི་གདུལ་བྱ་ཡོད། །ཅེས་ལུང་བསྟན་



༥ 12
རྗེ་གུང་ཐང་པའི་གསུང་
གྱི་གདུལ་བྱའི་དུས་ལ་བབས། །ཆེས་སྙིགས་མ་ལྔ་བདོའི་དུས་ངན་དང་།།
ལས་སྡིག་ལ་སྤྱོད་པའི་ཡུལ་མཐའ་འདིར། །ལྷ་སྙིང་རྗེའི་གཏེར་ཆེན་
ཁྱོད་མིན་པ། །ང་ཉམ་ཐག་གི་མགོན་སྐྱབས་སུ་ལ་ཞུ། །ཆོས་མདོ་
སྔགས་བསྟན་པ་ཉི་རྒས་འདྲ། །དེ་བཤད་སྒྲུབ་ཀྱིས་འཛིན་པའི་བསྟན་
འཛིན་དཀོན། །ཆོས་ཚུལ་བཞིན་སྒྲུབ་ལ་དགྲ་བོ་མང་། །དུས་
སྙིགས་མའི་རང་མཚང་མཚོ་ལྟར་རྡོལ། །འདི་བསམས་ན་ཤེས་པ་གཏིང་
ནས་སྐྱོ། །སེམས་སྐྱོ་ཡང་ལས་ངན་སྒྲོག་གིས་བཅིངས། །ང་གདུངས་
པའི་འོ་དོད་རྒྱང་ནས་འབོད། །ལྷ་ཐུགས་རྗེ་ཆེན་པོས་གསན་ལགས་
སམ། །སྒོས་ཚེ་ཐུང་ནམ་འཆི་ཆ་མེད་ལ། །ཉིན་དེ་རིང་ཡན་ཆད་
གདོན་གྱིས་སྨྱོས། །ལས་དོན་མེད་སྡིག་པས་རང་རང་ཕུང་། །ད་
འགྱོད་ཀྱང་འགྱོད་པ་འཕྱིས་ནས་གདའ། །མི་རྒན་གཞོན་མེད་པར་
འཆི་བ་ལ། །ཁྱད་མེད་པ་རང་གིས་མངོན་སུམ་མཐོང་། །ད་རང་
རང་དེ་ལྟར་གློ་བུར་དུ། །འཆི་མི་དགོས་བློ་རྩེ་ཅི་ཞིག་ཡོད། །རི་
ལུང་པ་གསེར་གྱིས་བཀང་ན་ཡང་། །རང་འཆི་དུས་རྡུལ་ཙམ་འཁྱེར་
དབང་མེད། །གཟུངས་ཡིག་དྲུག་ཚར་གཅིག་བཏོན་ན་ཡང་། །དེ་
འཇིག་རྟེན་ཕྱི་མའི་ལམ་རྒྱག་ཡིན། །ཆོས་གཅིག་ལ་བྱིན་རླབས་ཆེ་བ་
དེ༑ ༑སྔགས་གཟུངས་མཆོག་ཡི་གེ་དྲུག་མ་ཡིན། །ཁོང་བྱིས་པ་
ཚུན་ཆད་ཤེས་པ་དེ། །ངེད་བོད་ཀྱི་ཆོས་སྐལ་ཡིན་པའི་རྟགས། །མི་
སྡིག་ཅན་བཙན་ཐབས་འཚང་རྒྱའི་ཆོས། །དཀོར་བག་ཆགས་ངན་
པ་སྦྱོང་བ་ལ། །ཆེས་ཟབ་པའི་མཐར་ཐུག་སྨྱུང་གནས་ཡིན། །འདིའི་
ཕན་ཡོན་ནམ་མཁའི་མཐའ་དང་མཉམ། །དུས་དེང་སང་ངན་པ་མགོ་



བསླབ་བྱ་ཕྱོགས་བསྡུས།
__ 13
མཐོ་ཡང་། །ལམ་བར་དོའི་འཕྲང་རིང་བརྒལ་བའི་ཉིན། །དགྲ་
གཤིན་རྗེའི་དམག་གིས་བསྐོར་བའི་ཚེ། །ཆོས་ཚུལ་བཞིན་བྱས་པའི་
མི་དེ་སྐྱིད། །འཕྲང་ཡ་ངའི་འཇིགས་པ་སེལ་འདོད་ཅིང་། །མར་
ངན་སོང་གི་སྐྱེ་སྒོ་གཅོད་འདོད་ན། །ལྷ་ཐུགས་རྗེ་ཆེན་པོའི་ཞབས་ལ་
འཇུས། །དུས་ཉིན་མཚན་མེད་པར་གསོལ་བ་ཐོབ།	།ཡར་མཐོ་
རིས་ཐར་པའི་གོ་འཕང་དང༌། །མར་ངན་སོང་གསུམ་པོ་གང་དུ་འགྲོ།།
དུས་ད་ལྟ་འདམ་ཁ་རང་གི་ལག །མཚམས་འདི་ལས་འདས་ན་ཐར་
བ་དཀའ། །ཁོ་འཆི་བདག་བདུད་ཀྱིས་ཁྲིད་པའི་སྐབས། །མིང་གོ་
ས་དཔའ་རྩལ་སྟོབས་འབྱོར་སོགས། །རྒྱ་ཅི་ཙམ་ཆེ་ཡང་ཕན་པ་མེད།།
ཕན་ངེས་པ་དམ་པའི་ལྷ་ཆོས་ཡིན། །ནོར་ལོངས་སྤྱོད་སྦྲང་མའི་སྦྲང་
རྩི་འདྲ། །སྡིག་རང་གིས་བསགས་ཀྱང་གཞན་གྱིས་སྤྱོད། །གཉེན་
མཛའ་བཤེས་ཚོང་འདུས་མགྲོན་པོ་འདྲ། །དུས་ཡུན་རིང་མི་སྡོད་གྱེས་
ནས་འགྲོ། །གཟུགས་ལང་ཚོ་སྟོན་ཀའི་མེ་ཏོག་འདྲ། །ཞག་རེ་རེ་
བཞིན་དུ་རིམ་གྱིས་ཡལ། །ལས་སྐྱིད་སྡུག་ཐག་མཁན་རྐང་སྟབས་
འདྲ། །གང་དར་བའི་ཐ་མ་རྒུད་པ་ཡིན། །གནས་འཁོར་བ་འདི་ཡི་
ཕུན་ཚོགས་ལ། །མཐར་མི་བསླུ་བྱ་བ་གཅིག་ཀྱང་མེད། །དེ་སོམས་
ལ་དམ་པའི་ལྷ་ཆོས་གྱིས། །ཆོས་ཟབ་མོ་འཕགས་པའི་བསྒོམ་བཟླས་
བགྱིས། །དུས་ནམ་ཞིག་བེམ་རིག་བྲལ་བའི་ཉིན། །ལྷ་ཐུགས་རྗེ་
ཆེན་པོས་ཞལ་བསྟན་ནས། །བུ་བདེ་བ་ཅན་དུ་ཤོག་ཅིག་ཅེས། །མགོན་
འོད་དཔག་མེད་ཀྱི་དྲུང་དུ་འཁྲིད། །དོན་དེ་ཕྱིར་སྒོ་གསུམ་དགེ་ལ་འབད།།
དགེ་གང་བསགས་དེ་ཡི་དོན་དུ་བསྔོས། །དེ་བྱས་ན་མི་ལུས་དོན་དང་།



74
རྗེ་གུང་ཐང་པའི་གསུང་
ལྡན། །ཆོས་བསྟན་དང་མཇལ་བའི་དགོས་པ་འགྲུབ། །ཚུལ་དེ་
ལྟར་སྨྲས་པའི་དགེ་བས་ཀྱང་། །ངེད་ཡོན་མཆོད་བློ་སྣ་ཆོས་ལ་བསྒྱུར།།
ལས་དཀར་པོ་དགེ་ལ་རྟག་སྤྱད་ནས། །མཆོག་ཐར་པའི་གོ་འཕང་མྱུར་
ཐོབ་ཤོག །ཅེས་སྨྱུང་གནས་སོགས་དང་འབྲེལ་བར་མ་ཎི་བསྐུལ་བའི་མགུར་དབྱངས་
འདི་ལྟ་བུ་ཞིག་དགོས་ཞེས་འཕགས་པ་ཐུགས་རྗེ་ཆེན་པོའི་རྣལ་འབྱོར་ལ་བརྩོན་པའི་སྨྱུང་གནས་
པ་དགེ་སློང་ངག་དབང་རྒྱལ་མཚན་གྱིས་བསྐུལ་ངོར་༧བཙུན་པ་དཀོན་མཆོག་བསྟན་པའི་སྒྲོན་
མེས་ཀུན་གྱིས་གོ་བདེ་བར་བྲིས་པ་འདིས་ཀྱང་སྐྱེ་བོ་རྣམས་ལ་ཕན་ཐོགས་པར་གྱུར་ཅིག། །།
༈ ཀེང་རུས་གཅལ་བཀྲམ་འཇིགས་པའི་དུར་ཁྲོད་དང་། །ཁང་
བཟང་ཉམས་དགའ་འབྱོར་པས་བརྒྱན་པ་གཉིས། །གང་ནས་བལྟས་
ཀྱང་ཆགས་བྲལ་རྒྱུར་མཚུངས་ཀྱང་། །ངང་པ་འདམ་ལ་སྲེད་བཞིན་
རྨོངས་པས་བསླུས། །ཅང་ཤེས་རྟ་དང་གླང་པོ་གསེར་དངུལ་དར། །ཆང་
དང་བུ་རམ་བཟའ་བཅའ་བཏུང་བ་སོགས། །ཇིང་གིར་རྒྱལ་པོའི་འབྱོར་
པ་ལ་འཁུ་ཡང་། །ཉིང་དགོས་སྙིང་པོ་ཏིལ་འབྲུ་ཙམ་ཡང་མེད། །ཏང་
ཏིང་ཤག་གི་སྒྲར་བཅས་རི་སུལ་ལམ། །ཐང་སྟོང་ཡངས་པོར་བག་
ཕེབས་རྒྱུ་བྱེད་ཅིང༌། །དེང་ནི་ཤི་ཡང་འགྱོད་པ་མེད་སྙམ་དུ། །ནང་
ནས་དགའ་བ་རྒྱས་དེ་སྐྱིད་པའི་མཆོག །པང་ན་གནས་པའི་ནོར་བུ་
རིན་ཆེན་ཡང་། །ཕང་བ་མེད་པར་སྦྱིན་པར་བཏང་བྱས་ཏེ། །བང་
མཛོད་མཐའ་དག་སྟོང་པར་བྱེད་ནུས་ན། །མང་པོས་འཕྱ་ཡང་རང་
དོན་འགྲུབ་པ་ཡིན། །ཙོང་ཁ་པ་ཡི་རིང་ལུགས་དྲི་མ་མེད། །ཚང་



བསླབ་བྱ་ཕྱོགས་བསྡུས། །
ལ་མ་ནོར་འདི་འདྲར་མཇལ་དུས་སུ། །མཛངས་བླུན་དབྱེ་བ་ཤན་འབྱེད་
དུས་ཡིན་པས། །ཕ་ཝང་བཞིན་དུ་རང་མགོ་མ་སྐོར་ཅིག །ཞིང་ས་
གཤིན་པོར་ས་བོན་བཏབ་པ་བཞིན། །ཟང་ཟིང་དངོས་པོ་དཀོན་མཆོག་
མཆོད་པར་ཕུལ། །འོང་བར་ངེས་པ་འཆི་བའི་དགྲ་ཡིན་པ། །ཡང་
ཡང་བསམས་ཏེ་ཕྱི་མའི་སོ་ཚིས་མཛོད། །རང་ཉིད་རང་ལ་ཤིན་ཏུ་
གཅེས་ན་ཡང༌། །ལང་ཤོར་བློ་ངན་འདི་ཡིས་ཕུང་དུ་འཇུག །ཤིང་
ལྟར་གྱོང་བའི་ཤེས་རྒྱུད་འདི་བཏུལ་ན། །སངས་རྒྱས་གོ་འཕང་དེ་ཡང་
ཐག་མི་རིང་། །ཧང་འགྲོས་ཙམ་གྱི་ཀ་མད་སུམ་ཅུ་ལ། །ཨང་ཡིག་
སྲོག་ཏུ་ཞུགས་པའི་གླུ་ཆུང་འདི། །ཡིད་དགའ་ཆོས་འཛིན་དབེན་པའི་
རི་སུལ་ནས། །དཀོན་མཆོག་བསྟན་པའི་སྒྲོན་མེས་གླུ་རུ་བླངས།།
༈ ཀ་ཡེ་གཞུང་ལུགས་མང་དུ་ཐོས་ན་ཡང་། །ཁ་བཤད་
སྐམ་པོ་ཆུ་ནང་རྡོ་བ་བཞིན། །ག་ལེར་རང་གི་རྒྱུད་ལ་མ་སྦྱར་བས།།
ང་ནི་འགྱོད་དེ་རང་ལ་ལེ་ཞིག་བདའ། །ཅ་རིས་བཞིན་དུ་ཁ་འཁུམ་
ལག་འཁུམ་ཞིང་། །ཆ་རྒྱུས་ཡོད་མེད་ཀུན་ལ་གཞོག་སློང་གིས། །ཇ་
མར་རྩམ་སོགས་ཇི་ཙམ་འོངས་ན་ཡང་། །ཉ་ལྟར་ལྟོགས་པའི་སེམས་
འདི་བརྒྱག་དུས་མེད། །ཏུ་རས་གསེར་དངུལ་གོས་དར་རྟ་དང་ནོར།།
ཐ་ན་དུང་རྩེ་རྡོག་གཅིག་ཡན་ཆད་ཀྱང་། །ད་ལྟ་བསོག་དུས་དགོས་
དགོས་འདྲ་བ་ལ། །ན་འཆིས་བཅོམ་ཉིན་ཕན་པ་སྤུ་ཙམ་མེད། །པ་
ཏྲ་ལྟར་འཁྱོག་འདི་སྣང་བྱ་བྱེད་ཀྱི། །ཕ་མཐར་མི་ཕྱིན་དལ་འབྱོར་
སྟོང་པར་ཟད། །བ་ལང་རྟེན་དང་ཁྱད་པར་མ་འདོད་ན། །མ་ལ་བུ་
སྐྱེས་དགོས་པ་མ་བྱུང་ངོ༌། །ཙ་ཏུར་ལུས་ཀྱི་འབྱུང་བ་ཆ་སྙོམས་ཤིང་།།



}6
རྗེ་གུང་ཐང་པའི་གསུང་
ཚ་རྐྱེན་གྲང་རྐྱེན་ཐུབ་པའི་གནས་སྐབས་དེར། །ཛ་ཡའི་བཀའ་བཞིན་
དམ་ཆོས་མ་བསྒྲུབས་པས། །ཝ་ལེར་ལུས་སེམས་གཉིས་པོ་འགྲིབ་ནས་
ཐལ། །ཞྭ་སེར་བསྟན་པ་ཉམས་པའི་ཐན་ལྟས་སུ། །ཟ་ཆོག་མཁན་
པོ་ང་དང་ང་འདྲར་ཡང་། །འ་འུར་གྲགས་པས་མི་རྣམས་སྐྱབས་འཚོལ་
ཏེ༑ ༑ཡ་རེ་ངའོ་མཛོ་སྦྲེལ་གཡང་བསྐྱར་འདྲ། །རྭ་གདེངས་གཤིན་
རྗེའི་རྒྱལ་པོ་མ་རྒས་ཤིང་། །ལ་ལུང་མྱུལ་བའི་ཕོ་ཉ་གྲངས་མེད་ལ། །ཤ་
ཟ་མ་མོའི་གནོད་པ་མཐུ་ཆེ་བས། །ས་སྟེང་ཡུན་རིང་སྡོད་པའི་རེ་བ་
མེད། །ཧ་ཅང་རྟག་འཛིན་མ་ཆེ་བློ་སྣ་བསྟུངས། །ཨ་ཧོ་ཨ་ཧོ་ངེས་
པར་འཕྱིས་འདུག་གོ །གླུ་རྟ་ཁ་ལ་མ་གྱེར་སེམས་ལ་ཟུངས། །རང་
ལྕག་རང་གིས་བྲོབ་ལ་སྙིང་ཕུར་ཚུགས།། །།
༈ ཀ་ཡེ་དམ་པ་རྣམས་ནི་ཞི་བར་གཤེགས། །ཁ་ལྟ་གྲོགས་
མཆེད་ཕལ་ཆེར་འདས་ན་ཡང་། །ག་ལེ་སོས་བདེར་སྡོད་པའི་མདོ་
མེད་པོ། །ང་ནི་རང་གིས་རང་ལ་གྲོས་ཤིག་འདེབས། །ཅ་ཅོ་དོན་
མེད་གཏམ་གྱིས་སེམས་རྩ་དཀྲུགས། །ཆ་བྱད་མཚར་དགུའི་བསླུ་བྲིད་
སྲེད་པས་བཅིངས། །ཇ་སོགས་འདོད་ཡོན་རྗེས་སུ་རྒྱུག་པ་ཡི། །ཉི་
མོ་འཆི་བདག་ལྕགས་ཀྱུས་ཟིན་ལ་ཉེ། །ཏ་ལའི་འདབ་ལྟར་རྒྱས་པའི་
དཔལ་འབྱོར་ཀྱང་། །ཐ་མར་དྲན་པའི་ཡུལ་དུ་བསྐྱར་ནས་འགྲོ། །ད་
ལྟ་དབྱེར་མེད་ལྟ་བུའི་ལུས་སེམས་ཀྱང་། །ན་རྒ་འཆི་བའི་དབྱེན་གྱིས་
སོ་སོར་འབྱེད། །པ་ཏྲའི་མཇུག་ལྡན་གནས་འདྲ་འཁོར་བའི་མཚོ། །ཕ་
མཐའ་མི་མངོན་སྡུག་བསྔལ་བརྒྱས་གང་བར། །བ་སྤུ་ཙམ་ཡང་མི་
གཡོ་སྙིང་ཁམ་ཅན། །མ་རིག་གདོན་གྱིས་སྨྱོས་ཏེ་ཧ་ཅང་འཁྲུལ། །རྩྭ་



7
བསླབ་བྱ་ཕྱོགས་བསྡུས།
སྔོན་བ་མོས་རེག་པའི་གྲང་ཉམས་དང་། །ཚ་བའི་ཆུ་ཐིགས་ཕོག་པ་
མི་བཟོད་དེ། །ཛ་ཞེས་འགུག་བྱེད་ལས་ཀྱི་ལྕགས་ཀྱུ་ཡིས། །ཝ་ལེ་
དམྱལ་བའི་མེ་ནང་འཁྲིད་ཀྱིས་དོགས། །ཞ་འཐེང་འོན་ལོང་བདེ་སྡུག་
ལོངས་སྤྱོད་དང་། །ཟ་མ་མ་ནིང་ཕོ་མོའི་རྟེན་ལ་སོགས། །འ་ཅིག་
འདོད་དང་མི་འདོད་དབང་ན་མེད། །ཡ་མཚན་བཀོད་པ་ལས་ཀྱིས་
བྱས་ནས་འགྲོ། །ར་བར་ཆུད་པ་བཤན་པའི་ལུག་བཞིན་དུ། །ལ་
འུར་གཤེད་མས་ནམ་འཛིན་ཆ་མེད་པས། །ཤ་ཁྲག་གདོས་བཅས་ལུས་
འདི་དོར་བའི་ཚེ། །ས་འོག་མུན་པར་མི་ལྟུང་ཐབས་ཤིག་མཛོད། །ཧ་
ཧ་ཁ་བཤད་མཁས་ལ་བསམ་བརླག་ཁྱོད། །ཨ་ཧོ་བསམ་བཞིན་རང་
ཉིད་མི་བརླག་ན། །ཧ་ལའི་དུག་མཚུངས་སྲིད་དང་དམ་ཆོས་ཀྱི། །ཨ་
མྲྀ་ཏ་གཉིས་མ་ནོར་མ་བསྲེ་ཞིག། །།
༈ ཨ་ཨཱ་དལ་འབྱོར་རྟེན་བཟང་ལན་གཅིག་ཐོབ་པ་འདི་ངོ་མཚར།།
ཨི་ཨཱི་འདི་ནས་ལྷུང་ན་འགྲོ་ས་ངན་སོང་རང་ཡིན་ནོ། །ཨུ་ཨཱ་མ་གིར་
ལྷུང་ཕྱིན་ཐར་བའི་དུས་ཚོད་ཅིག་མེད་དོ། །རཾ་རྭ་མེ་རི་འབར་བའི་
སྦུབས་དེར་ཅི་འདྲ་བྱས་སྡོད་པ་། །ལཾ་ལཾ་ལས་ངན་ལུས་ལ་སྨིན་ན་བྱ་
ཐབས་དང་བྲལ་ལོ། །ཨེ་ཨི་གནས་དེར་མི་ལྟུང་ཐབས་ཤིག་ད་ལན་
རང་བྱེད་དགོས། །ཨོ་ཨོ་ཐབས་ཤིག་བྱེད་ན་སྐྱབས་འགྲོ་ལས་འབྲས་
རང་ཡིན་ནོ། །ཨོཾ་ཨོཾ་བསམ་བློ་གཏོང་སའི་འགག་མདོ་འདི་ཀ་རང་
རེད་ཨ ཀེ་ལ་ཤ་འམ་རྫ་རི་སྨུག་པོ་ཡི་མགུལ་དུ། །ཁེ་འདོད་གྲགས་



/8
རྗེ་གུང་ཐང་པའི་གསུང་
འདོད་མེད་པ་རི་དྭགས་ཀྱི་བུ་བཞིན། །གེ་སར་དྲི་བསུང་འཐུལ་བའི་
རྫི་ངད་ལ་སྣོམས་ཤིག །ངེ་རང་གཅིག་པུར་བག་ཡངས་རྒྱུ་བ་ཞིག་
བྱུང་ན། །ཅེ་སྤྱང་བཞིན་དུ་ཟས་ཀྱིས་གདུངས་པ་འདི་སྤངས་ཤིང་།།
ཆེ་མཐོའི་ཆ་ལུགས་སྡེ་དཔོན་སྤྱོད་ཚུལ་འདི་དོར་ཏེ། །ཇེ་རིང་ཇེ་རིང་
དབེན་པའི་བས་མཐའ་རུ་ཕྱིན་ནས། །ཉེ་དུ་མཛའ་བཤེས་འབྲེལ་ཐག་
འཆད་པ་ཞིག་བྱུང་ན། །ཏེ་ལོ་ནཱ་རོའི་རྣམ་ཐར་འཁྱོང་བ་རུ་དཀའ་
ཡང་། །ཐེ་གཏོགས་གྲོས་བསྡུར་མང་པོའི་བྱ་བྱེད་འདི་བཞག་ནས།།
དེ་ན་འདི་ན་མེད་པ་སྐྱི་སེར་གྱི་རླུང་བཞིན། །ནེའུ་གསེང་སྤང་ལྗོངས་
གང་དགར་མྱུལ་བ་ཞིག་བྱུང་ན། །པེ་ཧར་དཀོར་མཛོད་བསྲུང་འདྲའི་
གཉེར་ཁ་ཡང་མ་དགོས། །ཕེ་ར་རྒྱག་པའི་ཁྲིམས་དཔོན་སྤྱོད་པ་ཡང་
མ་དགོས། །བེའུ་ལུག་ཚུན་ཆད་བོར་བརླག་དོགས་པ་ཡང་མ་དགོས།།
མེ་ཆུ་ཤིང་གསུམ་འཛོམས་པས་ཆོག་པ་ཞིག་བྱུང་ན། །ཙེ་ནེ་ལངས་
པ་ཁོ་ནས་གཞིས་རྫོགས་ཀྱི་འགྲོ་བདེ། །ཚེ་འདི་གར་ཕྱིད་ཕ་ཡུལ་བྱེད་
པ་ཡི་འདུག་བདེ། །ཛེ་རེག་ཕོག་ཐུག་མེད་པར་ཀུན་སྙོམས་ཀྱི་འགྲོགས་
བདེ། །ཝེ་ལྟར་གར་ཡིབ་མི་ཤེས་སྟབས་བདེ་ཞིག་བྱུང་ན། །ཞེ་ས་
ངོ་འཛིན་དགོས་པའི་དཔོན་པོ་ཡང་མེད་ལ། །ཟེ་བ་ཡར་འཐེན་དགོས་
པའི་གཡོག་པོ་ཡང་མེད་ཅིང་། །འེ་གནོད་དོགས་པ་དགོས་པའི་དགྲ་
བོ་ཡང་མེད་པར། །ཡེ་ཤེས་ལྷ་ཚོགས་ཁོ་ནར་བསྟེན་པ་ཞིག་བྱུང་ན།།
རེ་ཐག་བཅད་པའི་མངའ་ཐང་རྒྱང་སྐྱར་དུ་བྱས་ལ། །ལེ་ལོ་སྤངས་
པའི་དམ་ཆོས་རྣལ་མ་ཞིག་བྱས་ཏེ། །ཤེས་རབ་ཐབས་ཀྱིས་ཟིན་པ་
རྒྱལ་སྲས་ཀྱི་སྤྱོད་པས། །སེམས་ཅན་ཀུན་ལ་ཕན་པ་སྒྲུབ་ནུས་ཤིག་



_
/9
བསླབ་བྱ་ཕྱོགས་བསྡུས།
བྱུང་ན། །ཧེ་ཧེ་ཡིད་སྨོན་ལྟར་གྱི་སྐལ་བ་ཞིག་ཡོད་ན། །ཨེ་མ་དེ་
ལས་ལྷག་པའི་དགའ་རྒྱུ་ཞིག་ཅི་ཡོད། །ཨེ་ཀྱི་དགའ་བ་ཆེན་པོའི་གླུ་
དབྱངས་ཤིག་བླངས་ཏེ། །ཨེ་ཝཾ་ཟུང་འཇུག་ས་ལ་བྲོ་བརྡུང་ཞིག་བྱའོ།།
དབྱངས་གསལ་གྱི་མགུར་མ་འདི་ས་སྦྲུལ་སྟོན་ཟླ་གཉིས་པའི་ཚེས་ལྔའི་ཉིན་ངེས་འབྱུང་སྤུ་སུད་
ཞིག་གིས་བསྐུལ་ཏེ་སུག་བྲིས་སུ་བགྱིས་པའོ། །་ ་ ་་་
༈ རྗེ་བཙུན་བླ་མ་རྣམས་ལ་ཕྱག་འཚལ་ལོ། །སྐྱབས་གནས་ཀུན་ལ་
གུས་པས་ཕྱག་བྱས་ནས། །གཞུང་ལུགས་ཀུན་ལ་ཐོས་བསམ་བྱས་
པའི་དོན། །ཉམས་ལེན་ཀུན་ལ་ཇི་ལྟར་སློབ་པའི་ཚུལ། །རང་
གཞན་ཀུན་ལ་ཕན་ཕྱིར་མདོ་ཙམ་སྤེལ། །ལེགས་ཚོགས་ཀུན་གྱི་རྩ་བ་
བླ་མ་སྟེ། །ཡོན་ཏན་ཀུན་གྱི་གཞི་རྟེན་ཚུལ་ཁྲིམས་དང༌། །དངོས་
གྲུབ་ཀུན་གྱི་རྩ་བ་དམ་ཚིག་ཡིན། །གཏན་བདེའི་རྩ་བ་འཛུག་ན་དེ་ལ་
དགོངས། །བྱ་བ་ཀུན་ལ་ལས་འབྲས་དཔང་པོར་ཞོག །རེ་དོགས་
ཀུན་ལ་ལྟོས་མེད་ཐོག་རྫིས་ཐོངས། །སྐྱིད་སྡུག་ཀུན་ལ་ལམ་གྱི་བོགས་
འབྱིན་བཅོལ། །སྒྲུབ་ཚུགས་མཐའ་རུ་སྐྱོལ་ན་དེ་ལ་དགོངས། །འདོད་
ཡོན་ཀུན་ལ་བདུད་ཀྱི་གཡབ་མོར་ཟུངས། །སྙན་གྲགས་ཀུན་ལ་བྲག་
ཅའི་གདངས་སུ་སོམས། །གཉེན་བཤེས་ཀུན་ལ་ཚོང་འདུས་མགྲོན་
པོར་ལྟོས། །ཆོས་བརྒྱད་འཁྲི་བ་གཅོད་ན་དེ་ལ་དགོངས། །སྡིག་
ལྟུང་ཀུན་ལ་འགོ་བའི་ནད་བཞིན་འཛེམ། །དགེ་ཚོགས་ཀུན་ལ་བྲེ་གསོག་
ཕུལ་གསོག་མཛོད། །སྤྱོད་ལམ་ཀུན་ལ་དྲན་ཤེས་བག་ཡོད་སྟེན། །བླང་



20
རྗེ་གུང་ཐང་པའི་གསུང་
དོར་ཚུལ་བཞིན་སྒྲུབ་ན་དེ་ལ་དགོངས། །ཆོས་མཛད་ཀུན་ལ་མོས་གུས་
དག་སྣང་སྦྱོངས། །གསུང་རབ་ཀུན་ལ་བག་ཆགས་ཅི་ཐེབས་དང་།།
འཇུག་ལྡོག་ཀུན་ལ་རིགས་པས་ཞིབ་མོར་དཔྱོད། །ཉེས་སྤྱོད་སྒོ་མོ་
འགོག་ན་དེ་ལ་དགོངས། །སྲིད་འབྱོར་ཀུན་ལ་ཞེན་ལོག་ངེས་འབྱུང་
དང༌། །འགྲོ་བ་ཀུན་ལ་རྗེས་ཆགས་བྱང་ཆུབ་སེམས། །འཁོར་
འདས་ཀུན་ལ་ཞེན་བྲལ་ལྟ་བ་སྟེ། །ཉམས་ལེན་སྙིང་པོར་དྲིལ་ན་དེ་ལ་
དགོངས། །མདོར་ན་ཐོས་དོན་བསྒྲུབས་དེ་མཁས་པ་ཡིན། །བླང་
དོར་ངོ་ལྐོག་མེད་ན་བཙུན་པ་ཡིན། །ཉོན་མོངས་གདོན་གསུམ་ཐུལ་
ན་གྲུབ་ཐོབ་ཡིན། །མཁས་བཙུན་བཟང་གསུམ་འདོད་ན་དེ་ལ་དགོངས།།
མང་དུ་ཐོས་ཀྱང་ཉོན་མོངས་གཉེན་པོ་རུ། །མ་སོང་བྲོ་བའི་གླུ་བཞིན་
དོན་མེད་པས། །གང་ཤེས་མཐའ་དག་རང་རྒྱུད་འདུལ་བྱེད་དུ། །སྦྱོར་
བར་བྱེད་པ་གདམས་པའི་རྒྱལ་པོར་ཟུངས། །དེ་སྐད་གཏམ་དུ་བྱས་
པའི་དགེ་བའི་མཐུས། །རང་གཞན་ཀུན་གྱི་བློ་སྣ་ཆོས་སུ་འཁུལ། །སྤོང་
བ་བསམ་གཏན་འཁོར་ལོ་མཐར་ཕྱིན་ཏེ། །མཁའ་མཉམ་ལུས་ཅན་
ཡོངས་ཀྱི་དོན་བྱེད་ཤོག །ཅེས་པ་འདི་ནི་བསྟན་པའི་གསལ་བྱེད་སྤྲུལ་པའི་སྐུ་ལྷ་
རམ་པ་ཡེ་ཤེས་བསྟན་པའི་རྒྱལ་མཚན་གྱིས་བསྐུལ་བ་ལྟར་༧བཙུན་པ་དཀོན་མཆོག་བསྟན་པའི་
སྒྲོན་མེས་བྲིས་པའོ།། །།
༈ རྗེ་བཙུན་བླ་མ་རྣམས་ལ་ཕྱག་འཚལ་ལོ། །ལེགས་ཚོགས་རྟེན་
འབྲེལ་ཀུན་གྱི་སྒོ་གཅིག་པུ། །བཤེས་གཉེན་དམ་པ་ཚུལ་བཞིན་སྟེན་



27
བསླབ་བྱ་ཕྱོགས་བསྡུས།
བྱེད་ཅིང་། །དལ་འབྱོར་རྙེད་དཀའ་འཇིག་པར་སླ་བའི་ཚུལ། །བསམས་
ཏེ་བློ་སྣ་ཆོས་སུ་བསྒྱུར་བར་བྱ། །ཤི་ནས་ངན་འགྲོར་མི་སྐྱེའི་གདེང་
མེད་པས། །སྐྱབས་འགྲོ་ལས་འབྲས་བླང་དོར་ལ་འབད་ཅིང་། །སྲིད་
ལས་ངེས་འབྱུང་རྣམ་དག་བསླབ་གསུམ་གྱིས། །སྡུག་བསྔལ་འཁོར་
བའི་རྒྱུན་ལམ་བཅད་པར་བྱ། །མ་རྣམས་གཅེས་འཛིན་སྙིང་རྗེའི་སེམས་
མཆོག་གིས། །རླབས་ཆེན་རྒྱལ་སྲས་སྤྱོད་པའི་གཞུང་བསྲངས་ཤིང་།།
བསྟན་པའི་སྙིང་པོ་མཐའ་བྲལ་སྟོང་པ་ཉིད། །ཀླུ་སྒྲུབ་དགོངས་པ་ཇི་
བཞིན་བཙལ་བར་བྱ། །སྔོན་འགྲོ་ཐུན་མོང་ལམ་གྱིས་རྒྱུད་སྦྱངས་ཏེ།
འཇུག་སྒོ་རྣམ་དག་དབང་གིས་སྨིན་བྱས་ནས། །དངོས་གྲུབ་གཉིས་
ཀྱི་གཏེར་གྱུར་དམ་ཚིག་སྡོམ། །མིག་གི་འབྲས་བུ་ཇི་བཞིན་བསྲུང་
བར་བྱ། །རྒྱུད་སྡེ་གཞན་གསུམ་གདམས་པར་ཤར་བ་ཡིས། །བླ་
མེད་ལམ་ལ་ངེས་པ་མཆོག་རྙེད་ནས། །བསྐྱེད་རིམ་ཕྲ་རགས་རྣལ་འབྱོར་
ལེགས་བསྒོམས་ཏེ། །སྐྱེ་ཤི་བར་དོའི་འཕྲང་ལས་ཐར་བར་བྱ། །ལུས་
དབེན་སྐུ་ཡི་རྡོ་རྗེའི་ཏིང་འཛིན་གཞིར། །རླུང་སྔགས་མཉམ་སྦྱོར་རྡོ་
རྗེ་བཟླས་པའི་མཐུས། །དབུ་མར་ཞུགས་གནས་ཐིམ་པ་ལས་བྱུང་བའི།།
དགའ་བཞིའི་ལམ་གྱིས་འོད་གསལ་འདྲེན་པར་བྱ། །དེ་ཡི་ངང་ལས་
སྒྱུ་མའི་སྐུར་བཞེངས་ཏེ། །དེ་ཉིད་ཡང་ཡང་སྟོང་པར་བཅུག་པ་ཡིས།།
དོན་དམ་འོད་གསལ་ཡེ་ཤེས་མངོན་གྱུར་ཏེ། །སྲིད་པའི་རྩ་བ་དྲུངས་ ་
ནས་འབྱིན་པར་བྱ། །དག་ཅིང་འོད་གསལ་ཐུགས་ཀྱི་མཁའ་དབྱིངས་
ལས། །གང་འདུལ་གཟུགས་སྐུའི་སྣང་བ་འཇའ་ཚོན་བཞིན། །འགོག་
མེད་རྟག་འཆར་སྒྱུ་འཕྲུལ་དྲ་བ་ཆེ། །ཟུང་འཇུག་གོ་འཕང་མྱུར་དུ་བསྒྲུབ་



22 །
རྗེ་གུང་ཐང་པའི་གསུང་
པར་བྱ། །དེ་ལྟར་བྱས་ན་རྒྱལ་ཀུན་དགོངས་པའི་བཅུད། །ཚང་ལ་
མ་ནོར་བློ་བཟང་རྒྱལ་བསྟན་དང་། །མཇལ་བའི་དགོས་དོན་ལག་རྩེར་
སོན་པ་ཡིས། །འགྱུར་མེད་གཏན་གྱི་རྒྱལ་ས་ཟིན་པར་ངེས། །རང་
ལ་ཉམས་མྱོང་མེད་ཀྱང་དམ་པའི་གསུང༌། །ཇི་བཞིན་ཉུང་ངུའི་ཚིག་
གིས་བསྙད་པའི་དགེས། །འཇམ་མགོན་ལུགས་བཟང་ཕྱོགས་མཐར་
རྒྱས་པ་དང་། །རང་གཞན་མཐའ་དག་སྨིན་ཅིང་གྲོལ་བར་ཤོག །
ཅེས་མདོ་སྔགས་ཀུན་གྱི་གནད་འདྲིལ་བའི་བསླབ་བྱ་མདོར་བསྡུས་པ་འདི་ནི་སྒྲུབ་པའི་རྒྱལ་མཚན་
འཛིན་པ་གུ་ཤྲི་བློ་བཟང་ཚེ་འཕེལ་གྱིས་འདི་ལྟ་བུ་ཚིགས་བཅད་ཉུང་ངུར་བསྡེབས་པ་ཞིག་དགོས་
ཞེས་བསྐུལ་བ་ལྟར་༧བཙུན་པ་དཀོན་མཆོག་བསྟན་པའི་སྒྲོན་མེས་བྲིས་པའོ།། །།
༈ དོན་གཉིས་ཕུན་ཚོགས་འདོད་དགུའི་དཔྱིད་འཇོ་བ། །བསླུ་མེད་
སྐྱབས་ཀྱི་དམ་པ་མཆོག་གསུམ་ལ། །གུས་པས་བཏུད་ནས་ལུགས་ཟུང་
དང་འབྲེལ་བའི། །བསླབ་བྱའི་སྙིང་པོ་མདོ་ཙམ་སྤེལ་བར་བྱ། །མཆོག་
འབྲིང་དམན་པའི་སྐྱེ་བོ་གང་ལ་ཡང་། །ལས་འབྲས་བླང་དོར་ཚུལ་
བཞིན་དཔྱོད་པ་ནི། །བདེ་ལེགས་ཀུན་གྱི་རྩ་བར་འགྱུར་བའི་ཕྱིར། །སྤང་
བླང་མ་ནོར་ལག་ཏུ་ལེན་པ་གཅེས། །ཁྱད་པར་རྣམ་གྲོལ་ཐར་པའི་
གྲོང་ཁྱེར་གྱི། །འཇུག་ངོགས་གསལ་བྱེད་ཏིང་འཛིན་ཤེས་རབ་གཉིས།།
གང་ལ་བརྟེན་པ་ལྷག་པའི་ཚུལ་ཁྲིམས་ནི། །བཤད་སྒྲུབ་བསྟན་པ་ཀུན་
གྱི་གཞི་རྟེན་ཡིན། །ཚུལ་ཁྲིམས་རྣམ་པར་དག་པའི་དྲི་བཟང་ཅན། །མང་
ཐོས་སྦྲང་རྩིས་གཏམས་པའི་པདྨ་དེ། །དྲེགས་ལྡན་ལྷ་བརྒྱའི་གཙུག་



བསླབ་བྱ་ཕྱོགས་བསྡུས།
23
གིས་རྒྱན་འགྱུར་ཞིང་། །ཕུན་ཚོགས་བུང་བའི་འཕྲེང་བ་ངང་གིས་འདུ།།
བླ་མ་ལྷ་ཡི་ཐུགས་རྗེ་སྤྲིན་སྔོན་ལ། །མི་ཕྱེད་དད་པའི་མིག་ཡངས་གྱེན་
དུ་གཏོད། །བསྙེན་སྒྲུབ་ལས་ཀྱི་གར་སྟབས་སྒྱུར་བྱེད་ན། །དོན་
གཉིས་དགེ་བའི་གཏོས་བཟང་འཛིན་པར་ངེས། །སྒོ་གསུམ་སྤྱོད་པ་
གང་ལ་འཇུག་པའི་ཚེ། །སྔོན་བྱོན་དམ་པའི་རྣམ་ཐར་རྗེས་སུ་སློབ།།
རྣམ་གཡེང་བག་མེད་བྱ་བ་རིང་སྤངས་ཚེ། །བསྟན་འགྲོའི་དོན་ཆེན་
སྒྲུབ་ལའང་དཀའ་བ་མེད། །ཡུལ་དུས་སྐྱེ་བོའི་བློ་དང་མཐུན་འཇུག་
གིས། །ཉེ་རིང་བར་མ་ཀུན་གྱི་སེམས་གཟུང་ཞིང༌། །རང་གི་དགེ་
བའི་བྱ་བ་མི་ལྷོད་པ། །གང་དེ་ལུགས་གཉིས་ཟུང་འབྲེལ་དགའ་སྟོན་
ཡིན། །ཆོས་ཀྱི་མདུན་མ་གཙོ་བོར་གྱུར་པ་ཡི། །ཕན་པར་སྨྲ་བའི་
ངག་ལས་མི་འདའ་ཞིང་། །ཆོས་མིན་གཏམ་གྱི་རྗེས་སུ་མི་འབྲང་བའི།།
བཟང་ངན་གྲོགས་ཀྱི་འགྲོགས་ལུགས་ཤིན་ཏུ་གཅེས། །མདོར་ན་ལྷ་
ཆོས་རྩ་བ་དད་པ་ཡིན། །མི་ཆོས་རྩ་བ་ཀུན་དང་མཐུན་པ་ཡིན། །དངོས་
གྲུབ་རྩ་བ་དམ་ཚིག་སྡོམ་པ་ཡིན། །རྩ་བ་དེ་གསུམ་ཐུགས་ཀྱི་དཀྱིལ་
དུ་ཆོངས། །ཁྱད་པར་ཆོས་སྲིད་གཉིས་ལས་ལྷ་ཆོས་དང་། །འདི་ཕྱི་
གཉིས་ལས་ཕྱི་མ་གཙོར་བྱེད་པ། །དེ་ཡི་བྱ་བ་གང་ལ་ཞུགས་ན་ཡང་།།
འཕྲལ་དང་ཡུན་དུ་ཕན་པ་ཁོ་ནར་འགྲོ། །དེས་ན་དམ་པ་གོང་མའི་
རྣམ་ཐར་བཞིན། །ཚུལ་གནས་ཐོས་བསམ་སྒོམ་པས་རང་རྒྱུད་བཏུལ།།
གཞན་ལའང་ཐར་པའི་བག་ཆགས་ཅི་ཐེབས་ཀྱིས། །བསྟན་འགྲོའི་
དོན་ལ་བརྩོན་པ་རྒྱུན་ཆགས་མཛོད། །མདོར་ན་རྒྱུན་དུ་རང་གི་སྒོ་
གསུམ་ལ། །བརྟག་སྟེ་སྐད་ཅིག་ཙམ་ཡང་མི་ལྷོད་པར། །ཉིན་



རྗེ་གུང་ཐང་པའི་གསུང་
མཚན་དོན་ཡོད་ཆོས་ཀྱིས་འདའ་བྱས་ན། །ལེགས་ཚོགས་ཐམས་ཅད་
ལྷུན་གྱིས་འགྲུབ་པར་འགྱུར། །ལུགས་ཟུང་འདབ་མའི་གར་གྱིས་རོལ་
པ་ཡི། །བསླབ་བྱ་མཁའ་འགྲོ་དཀར་པོའི་འཕྲེང་བ་འདིས། །ཁྱོད་
ཐུགས་མ་དྲོས་ཀླུང་དུ་རྩེན་པ་ལས། །ལེགས་བྱས་རླབས་ཀྱི་ཕྲེང་བ་
རྒྱས་གྱུར་ཅིག ། ཅེས་པ་འདི་ནི་མཚན་སྒྲོགས་མཁན་ཆེན་སྤྲུལ་པའི་སྐུ་རིན་པོ་ཆེ་
ངག་དབང་འཇམ་དཔལ་བསྟན་པ་རབ་རྒྱས་ཀྱིས་འདི་འདྲ་ཞིག་དགོས་ཚུལ་བྱུང་བར་བརྟེན་
༧བཙུན་པ་དཀོན་མཆོག་བསྟན་པའི་སྒྲོན་མེས་བྲིས་པའོ།། །།
༈ རབ་འབྱམས་རྒྱལ་བ་ཀུན་གྱི་ཡེ་ཤེས་ནི། །དུས་མཐར་ཐུབ་
བསྟན་རྒྱལ་མཚན་བསྒྲེང་བའི་ཕྱིར། །གསུམ་ལྡན་ངུར་སྨྲིག་འཆང་
བའི་རྣམ་རོལ་པ། །ཡབ་རྗེ་འཇིགས་མེད་དབང་པོའི་ཞབས་ལ་འདུད།།
དམ་པའི་སྐྱེས་བུ་འགའ་ཞིག་མདོ་སྔགས་ཀྱི། །ལམ་བཟང་སྒྲུབ་ཚུལ་
བསླབ་བྱ་དགོས་སོ་ཟེར། །གཞན་ལ་ཕན་པའི་བསླབ་བྱ་བྱེད་པ་པོ།།
རང་ཉིད་བསམ་ཞིང་རང་ལ་ཡི་མུག་སྐྱེས། །འདི་ཕྱིའི་སྐྱབས་སུ་བླ་མ་
བསྟེན་ན་ཡང་། །བདེན་ཁ་རང་གིས་བཟུང་བ་ཡིད་རེ་མུག །དལ་
འབྱོར་དོན་ཆེ་རྙེད་དཀའ་ཟེར་བཞིན་དུ། །དོན་མེད་སྟོང་པར་ཟད་
པ་ཡིད་རེ་མུག །ནོར་རྐུན་མཐོང་ནས་ཤིན་ཏུ་ཟོན་བྱེད་ཀྱང་། །མི་
རྐུན་གཤིན་རྗེའི་ཟོན་མེད་ཡིད་རེ་མུག །ལྐོག་གྱུར་གནས་ལུགས་འཚོལ་
བའི་ཁུལ་བྱེད་ཀྱང་། །མངོན་གྱུར་འཆི་བ་མི་མཐོང་ཡིད་རེ་མུག །ཉེས་
སྤྱོད་ཆུ་བོ་ཐུར་དུ་རྒྱུག་བཞིན་དུ། །བདེ་འགྲོའི་རི་རྩེར་ཕྱིན་འདོད་ཡིད་



བསླབ་བྱ་ཕྱོགས་བསྡུས། །
རེ་མུག །བདེ་འགྲོར་མ་ཟད་བདེ་བ་ཅན་འདོད་ཀྱང་། །དམྱལ་བའི་
གཏིང་རྡོ་བྱེད་པ་ཡིད་རེ་མུག །སྐྱིད་སྡུག་འདམ་དབང་ཡོད་ཅིང་ཤེས་
བཞིན་དུ། །ཐར་མེད་བཙོན་རར་འཇུག་པ་ཡིད་རེ་མུག །གཞན་
ལ་འདི་ཕྱིའི་སྐྱབས་འཇུག་ཁས་ལེན་ཡང་། །རང་ཉིད་གར་འགྲོ་མེད་
པ་ཡིད་རེ་མུག །བསྟན་འཛིན་གོང་མའི་གྲལ་དུ་འཚང་ན་ཡང་། །བསྟན་
པའི་སྒོ་རུ་མ་ཆུད་ཡིད་རེ་མུག །སྡོམ་གསུམ་ནོར་བུའི་གཏེར་ཁ་ཕྱེ་བ་
ལས། །ཉེས་ལྟུང་རྙོག་ཆུ་རྡོལ་བ་ཡིད་རེ་མུག །གྲོལ་བ་ཐར་ལམ་
དོན་གཉེར་ཟེར་བཞིན་དུ། །སྲེད་མཁོས་ཕྱི་ཕྱིར་འཆིང་བ་ཡིད་རེ་མུག།
ཐར་འདོད་སྐྱེས་བུ་ཡིན་པ་གཞིར་བཞག་ལ། །ཅི་བྱས་འཁོར་བའི་
རྒྱུར་སོང་ཡིད་རེ་མུག །མིག་རྩ་ནོར་ལ་གཏད་དེ་ཆོག་ཤེས་ཀྱི། །
གདམས་ངག་བྲོ་བའི་ཆོས་བཤད་ཡིད་རེ་མུག །དཀའ་ཚེགས་ཆེ་ལ་
འདི་ཕྱི་གང་དུ་ཡང་། །ཕན་མེད་ཤཱ་སྡུག་ཁྱི་སྡུག་ཡིད་རེ་མུག །རྩེ་
གཅིག་དད་པས་རྒྱུ་ནོར་བསགས་བསགས་ནས། །འཆི་ཚེ་ཅམ་གྱིས་
བསྐྱུར་དགོས་ཡིད་རེ་མུག །འདི་བས་འདི་དགོས་མང་སྟེ་བཤོལ་བའི་
འོས། །དམ་ཆོས་གཅིག་པུར་བབ་པ་ཡིད་རེ་མུག །བསྟན་པའི་བྱ་
བར་བཏགས་ནས་སྡེ་དགོན་བསྐྱངས། །ཆགས་སྡང་དུ་མར་སོང་བ་
ཡིད་རེ་མུག །གྲྭ་སློབ་སྦྱིན་བདག་ངན་པ་ཡར་འཐེན་པས། །རང་
ཉིད་ཐུར་དུ་ལྷུང་བ་ཡིད་རེ་མུག །རྒྱ་ཆེན་གཞུང་ལུགས་ལྟ་བའི་མིག་
བགྲད་ནས། །བླང་དོར་ལག་ནོམ་དགོས་པ་ཡིད་རེ་མུག །འགྲིག་
འགྲིག་ཆོས་གཏམ་བཤད་ཀྱང་སྤྱོད་ཚུལ་ལ། །བལྟས་ཀྱིན་གྲོགས་ཀྱི་
ཞེ་ཁྲེལ་ཡིད་རེ་མུག །གཡོ་སྒྱུ་འཕྲུལ་ལ་གཞན་གྱིས་མ་ཤེས་ཀྱང་།།



26
རྗེ་གུང་ཐང་པའི་གསུང་
མཆོག་གསུམ་ཐུགས་ཁྲེལ་འབྱུང་བ་ཡིད་རེ་མུག །སྙིང་རྗེའི་ཉམས་
བཏོད་རང་མཁོ་ཕུགས་སུ་བཅུག །བྱི་ལའི་འཇམ་སྐད་འདོན་པ་ཡིད་
རེ་མུག །དགེ་སྦྱོར་བྱས་ཀྱིན་སེམས་དང་རྨི་ལྟས་ཚུན། །ཇེ་ཐུ་ཇེ་
ཐུར་འགྲོ་བ་ཡིད་རེ་མུག །མི་ཚེ་ཆོས་ལ་བསྐྱལ་བའི་མལ་ས་ནས། །དུད་
འགྲོའི་བེམ་པོ་བྱུང་ན་ཡིད་རེ་མུག །ད་ལྟ་གདེང་ཡོད་ཁུལ་གྱིས་སོས་
བདེར་བསྡད། །འཆི་ཁ་སྡུག་སྨྲས་ཤོར་ན་ཡིད་རེ་མུག །མདོར་ན་
འཁྲུལ་བ་མེད་པ་རྒྱལ་བའི་བཀའ། །སྔོན་བྱོན་དམ་པའི་གསུང་དང་
རྣམ་པར་ཐར། །འཁོར་འདས་སྐྱོན་ཡོན་གང་གི་སྒོ་ནས་ཀྱང་། །རང་
གི་སེམས་ལ་ལྟོས་ན་ཡིད་རེ་མུག །འོན་ཀྱང་ཁོ་བོ་ད་ལྟ་མི་རྣམས་ཀྱིས།།
དམ་པར་བཀུར་བས་རང་རྒྱུས་ཤེས་བཞིན་དུ། །སྟོང་འུར་ལང་བས་
དམཔའི་ཁུར་འཛིན་ཅིང་། །དེ་ཡི་རྫུན་འགེབས་གཡོ་སྒྱུ་ཅི་ཡང་བྱས།།
རང་གི་ངང་ཚུལ་འདི་ཡིས་རྗེས་དཔག་ན། །སྙིགས་དུས་བླ་སྤྲུལ་དགེ་
བའི་བཤེས་གཉེན་དུ། །གྲགས་པའི་ཁྲོད་ནའང་ཕྱི་ནང་གོ་འཛོལ་བ།།
ང་འདྲ་ཡོད་དམ་སྙམ་དུ་དོགས་པ་སྐྱེས། །མཆོད་གྲལ་ལྡེར་བཟོ་ལྟ་
བུའི་བླ་ཆེན་དང་། །བཅོས་མའི་མེ་ཏོག་འདྲ་བའི་སྐུ་སྐྱེའི་རིགས། །མཁས་
དང་གྲུབ་པའི་འབག་གྱོན་གར་མཁན་རྣམས། །གཞན་མགོ་འདོན་
པའི་སྔོན་ལ་རང་མགོ་ཐོན། །ངང་ཚུལ་དྲང་པོར་སྨྲས་པའི་བདེན་གཏམ་
འདིས། །མི་རྣམས་རང་སེམས་ལྟ་བའི་མིག་འདྲེན་དུ། །སོང་སྟེ་
སྐྱོན་ཡོན་བླང་དོར་ངོས་ཟིན་ནས། །ཆོས་ལ་ཆོས་བཞིན་སྤྱོད་པའི་རྒྱུར་
གྱུར་ཅིག །ཅེས་པ་འདི་ནི་མཁྱེན་རབ་ཀྱི་དབང་ཕྱུག་རྩེ་དབུ་སྤྲུལ་སྐུ་འཇམ་དབྱངས་
བཤེས་གཉེན་གྱིས་བསླབ་བྱ་ཞིག་དགོས་ཚུལ་བྱུང་བ་ལྟར་བྲི་བར་བརྩམས་པའི་ཚེ། གཞན་



27
བསླབ་བྱ་ཕྱོགས་བསྡུས།
ལ་སློབ་པ་ལ་རང་ཇི་འདྲར་སོང་འདུག་སྙམ་དུ་རྣམ་རྟོག་གི་རྒྱུ་ཚུལ་འདི་འདྲ་ཞིག་བྱུང་བ་ལྟར་
སྐྱོ་གླུའི་ཚུལ་དུ་༧བཙུན་པ་དཀོན་མཆོག་བསྟན་པའི་སྒྲོན་མེས་འཕྲལ་དུ་སྨྲས་པའོ།། །།
༈ ཀྭ་ཡེ་ཐར་འདོད་ཀྱི་སྐལ་ལྡན་སྐྱེས་བུ་རྣམས། །ཁ་ཙམ་མིན་པ་
རུ་ཆོས་ཤིག་བྱེད་འདོད་ན། །ག་ལེར་ཕྱི་བཤོལ་གྱི་དབང་དུ་མ་བཏང་
བར། །ང་ཡིས་བསྒོ་བ་བཞིན་མྱུར་བར་ཉམས་སུ་ལོངས། །ཅ་ཅོ་
ལོང་གཏམ་གྱིས་ཉིན་ཞག་ཆུད་གཟོན་ཞིང་། །ཆ་ལུགས་གསོག་ཧྲུན་
གྱིས་དམ་སྡོམ་ངོ་ཚ་འབྲལ། །ཇ་སོགས་ཟས་གོས་ཀྱི་སྲེད་པས་བསླུ་
ཞིང་འཁྲིད། །ཉ་ལྟོ་བ་བཞིན་དུ་འཁྲི་བ་བཅད་ན་ལེགས། །ཏ་ཐཱ་ག་
ཏ་ཡི་བསྟན་པ་ཉིན་བཞིན་འགྲིབ། །ཐ་ཆད་སྙིགས་དུས་ཀྱི་རང་མཚང་
མཚོ་ལྟར་རྡོལ། །ད་ནི་མི་ཚེ་ཡང་ཕལ་ཆེར་སོང་ཟིན་པས། །ན་
འཆིས་མ་སླེབས་རིང་བསྒྲིམས་ཏེ་འབད་ན་ལེགས། །པ་ར་མི་ཏ་ཡི་
གཞུང་ལ་སྦྱངས་པ་ཡང་། །ཕ་རོལ་ཤག་འགྱེད་ཀྱི་སྦྱོར་བ་ཙམ་མིན་
པར། །བ་སྤུ་གཡོ་བ་ཡི་ངེས་འབྱུང་བྱང་སེམས་དང་། །མ་ལུས་
ཆོས་ཀུན་གྱི་དེ་ཉིད་རྟོགས་ཕྱིར་འབོད། །རྩ་བ་ཁས་བླངས་ཀྱི་ཚུལ་ཁྲིམས་
གཙང་དང་གཅིག །ཚ་གྲང་བཀྲེས་སྐོམ་གྱི་དཀའ་སྤྱད་བཟོད་དང་
གཉིས། །ཛ་ལང་སྤངས་པ་ཡི་ཞི་དུལ་སྤྱོད་དང་གསུམ། །ཝ་ལེར་
འཛོམས་པ་དེ་ཆོས་པའི་ཡང་རྩེ་ལགས། །ཞྭ་གོས་མཚར་མཚར་འདི་
སྒྱུ་མའི་སླུ་བྲིད་ཡིན། །ཟ་འདོད་གྲོང་ཆོག་འདི་རང་གཞན་གཉིས་ཕུང་
ཡིན། །འ་འུར་གྲགས་སྐམ་འདི་བདུད་ཀྱི་ཕྱེ་གཏོར་ཡིན། །ཡ་



28
རྗེ་གུང་ཐང་པའི་གསུང་
མཚན་སྙིང་པོ་དེ་ཆོས་ལས་གཞན་ན་མེད། །རྭ་གདེངས་འཆི་བདག་
གི་ཕོ་ཉས་མ་ཟིན་གོང་། །ལ་འུར་སྙིང་སྟོབས་དང་བརྩོན་པའི་ཤུགས་
བསྐྱེད་དེ། །ཤ་ཁྲག་གདོས་བཅས་ཀྱི་དལ་འབྱོར་གཡར་པོ་འདིས།།
ས་གསུམ་རྙེད་དཀའ་ཡི་ལམ་བཟང་བསྒྲུབས་ན་ལེགས། །ཧ་ས་བཛྲ་
སོགས་དམ་པའི་མགོན་གྱིས་བཟུང་། །ཨ་མྲྀ་ཏུ་འདྲ་ཡི་གདམས་པའི་
བདུད་རྩི་མྱང་། །ཕྱི་ནང་རྟེན་འབྲེལ་ཀུན་འཛོམས་པའི་དུས་ཚོད་འདིར།།
ཐར་པའི་བཙན་ས་ཞིག་ཨེ་ཟིན་འབད་པ་གཅེས། །མདོར་ན་སྐྱིད་སྡུག་
གི་འདམ་དབང་ཡོད་དུས་འདིར། །འདུན་པ་འཕྱུག་མེད་ཅིག་དགོས་
སོ་གྲོགས་པོ་དག །གཏམ་འདི་བསྙད་པ་ལས་བྱུང་བའི་དགེ་བ་ཡང་།།
འགྲོ་ཀུན་བྱང་ཆུབ་ལ་གཞོལ་བའི་རྒྱུ་རུ་བསྔོ། །ཞེས་པ་འདི་ནི་དད་བརྩོན་
ལྡན་པ་རབ་འབྱམས་པ་དཀོན་མཆོག་དོན་གྲུབ་ཀྱིས་བསྐུལ་ངོར་༧བཙུན་པ་དཀོན་མཆོག་བསྟན་
པའི་སྒྲོན་མེས་བྲིས་པའོ།། །་་་་
༈ རྗེ་བླ་མ་རྣམས་ལ་ཕྱག་འཚལ་ལོ། །ཆོས་སྒྲུབ་པར་འདོད་ན་གཏམ་
འདི་ཉོན། །རྟེན་དལ་འབྱོར་དོན་ཆེ་རྙེད་པར་དཀའ། །འཇིག་སླ་ཞིང་
ནམ་འཇིག་ཆ་མ་མཆིས། །ཚེ་ཕྱི་མར་ཕན་པ་ཆོས་ལས་མེད། །འདི་གོ་
བས་མི་ཆོག་ལག་ཏུ་ལོངས། །སྔར་ལུས་རྟེན་བཟང་པོ་དོན་མེད་དུ། །ཆུད་
ཟོས་ལ་བཏང་བར་མི་འགྱོད་དམ། །ལས་སྡིག་པ་མང་བས་ངན་འགྲོར་
འགྲོ། །དེའི་སྡུག་བསྔལ་བཟོད་དང་བཅོས་ཐབས་མེད། །ཆོས་འདོད་
ན་ད་ལྟ་བཅོས་སུ་ཡོད། །འདི་སྐྱིད་སྡུག་གཉིས་ཀྱི་སོ་མཚམས་ཡིན། །སླར་



29
བསླབ་བྱ་ཕྱོགས་བསྡུས།
ཐར་མེད་ངན་འགྲོའི་སྒོར་འཇུག་པ། །སྙིང་གདོན་གྱིས་བརླམས་པ་མ་
ལགས་སམ། །རང་ལས་འབྲས་ལོག་པར་མ་སྒྲུབས་ན། །ལྷ་དཀོན་
མཆོག་གསུམ་གྱིས་མི་བསླུ་བས། །ཅི་བྱུང་ཡང་ཁོང་ལ་བློ་སྙིང་གཏོད།།
གང་བྱེད་ཀྱང་ལས་འབྲས་དཔང་པོར་ཞོག །རང་བསམ་བཞིན་གཡང་
སར་མཆོང་བཞིན་དུ། །ཡར་འཐེན་གྱི་རེ་བ་གོ་ལོག་ཡིན། །ངེས་
འབྱུང་དང་བྱང་སེམས་ལྟ་བ་གསུམ། །འདི་གསུང་རབ་ཀུན་གྱི་སྙིང་པོ་
ཡིན། །དུས་ད་ལན་བག་ཆགས་ཐེབས་པ་དགོས། །མི་བསྒོམས་ཀྱང་
སྨོན་ལམ་མི་འདེབ་བམ། །བློ་ཆོས་སུ་ཕར་ལ་མི་འཇུག་པར། །ཆོས་
ཚུར་ལ་ཡོང་རེ་ཧམ་པ་ཆེ། །ལེགས་ཚོགས་ཀྱི་རྩ་བ་བླ་མ་ཡིན། །ཡོན་
ཏན་གྱི་གཞི་མ་ཚུལ་ཁྲིམས་ཡིན། །དངོས་གྲུབ་ཀྱི་འབྱུང་གནས་དམ་ཚིག་
ཡིན། །ཡིན་བྱས་པས་མི་ཆོག་ཡིན་བཞིན་སྒྲུབས། །རྐྱེན་འཛོམས་
པའི་དུས་འདིར་མི་སྒྲུབ་ན། །དགྲ་གཤིན་རྗེས་ཟིན་ཚེ་འགྱོད་ཀྱང་འཕྱིས།།
ད་བཤད་བཤད་མང་བའི་ཁ་ན་མེད། །ཆོས་བཤད་པ་མང་སྟེ་སྒྲུབ་པ་དཀོན།།
ཚིག་གཅིག་ཀྱང་ཉམས་སུ་བླངས་ན་ཕན། །དོན་མ་བསྒྲུབས་མང་ཡང་
དགོས་པ་མེད། །ཆོས་ཞེས་པ་སེམས་རྒྱུད་འཆོས་པ་ཡིན། །དེ་སོམས་
ལ་བློ་སྣ་ནང་དུ་སྐོར། །རང་ཉམས་མྱོང་མེད་པའི་ཁ་བཤད་གླུས། །གཞན་
བློ་སྣ་བསྒྱུར་བ་དཀའ་མོད་ཀྱང་། །མགོན་དམ་པའི་གསུང་སྒྲོས་བསྐྱར་
བ་ཡིན། །འདིས་འགྲོ་རྒྱུད་ཆོས་ལ་འཁུལ་བར་ཤོག །ཅེས་པ་འདི་ནི་ཨ་བ་
གཏཱ་བོ་ལིའི་ཤོག་ནས་དད་བརྩོན་ལྡན་པ་རབ་འབྱམས་པ་བློ་བཟང་མཁས་བཙུན་གྱིས་བསླབ་བྱ་སེམས་
ལ་གཟེར་བཏབ་པ་ལྟ་བུ་ཞིག་དགོས་ཞེས་བསྐུལ་བ་ལྟར་མཚང་འབྲུའི་ཚུལ་དུ་བཙུན་པ་དཀོན་མཆོག་
བསྟན་པའི་སྒྲོན་མེས་བྲིས་པའོ།། །།



30
རྗེ་གུང་ཐང་པའི་གསུང་
༼པ་༽
༈ ན་མོ་མེ། རང་ཉིད་ཀྱི་རྣམ་ཐར་གསོལ་འདེབས་བྱིན་རླབས་
མངོན་གྱུར་ཅེས་བྱ་བ། །བླ་མ་རྣམས་ལ་ཕྱག་འཚལ་ལོ། །ཀ་ཡེ་ལྷོ་
རྒྱལ་འཛམ་གླིང་བྱང་གི་ཕྱོགས། །ཁ་བ་ཅན་གྱི་ཆ་ཤས་མདོ་ཁམས་
སྨད། །ག་ཇུ་ཐོའུ་ཇུའི་ཉེ་འཁོར་མཛོ་དགེ་སྨད། །ང་ཡི་ལྟེ་ཁྲག་འབོ་
བའི་ས་ཆ་ཡིན། །ཅ་ཅོའི་རྫུན་གཏམ་གྲགས་པ་མཆེད་པ་དང་། །ཆ་
ལེ་ཆོ་ལེ་རང་ཡང་ཁ་བླངས་ཤིང་། །ཇ་ལག་འགའ་ཞིག་ངོས་འཛིན་
བྱས་པ་ཡིས། །ཉ་མོ་ལྕགས་ཀྱུས་དྲངས་བཞིན་ས་འདིར་བླུས། །ཏ་
ཐཱ་ག་ཏའི་བསྟན་པའི་སྒོར་ཞུགས་ཀྱང་། །ཐ་མལ་བག་མེད་བྱིས་པའི་
སྤྱོད་པ་བསྐྱངས། །ད་ལྟ་བསམ་ན་སྤྱོད་ཚུལ་འགའ་ཞིག་ནི། །ན་
ཚོད་སྨིན་པའི་དུས་ལས་དགའ་བའང་སྣང་། །པ་སངས་ལྟར་དཀར་
ལྷག་བསམ་མེད་ན་ཡང་། །ཕ་རོལ་བསླུ་ཕྱིར་ལྷག་བསམ་ཆེ་མདོག་
བསྟན། །བ་སྤུ་ཙམ་ཡང་གཡོ་བ་མེད་བཞིན་དུ། །མ་རྒན་སེམས་
ཅན་ཟེར་ནས་མིག་བཙུམ་བྱེད། །ཙ་ན་ཀ་ཡི་འབྲུ་ཚད་ནོར་ཕྱིར་ཡང་།།
ཚ་གྲང་ཁྱད་དུ་བསད་ནས་གྲོང་ཆོག་ཉུལ། །ཛ་ཡའི་བསྟན་པ་འཛིན་
སྐྱོང་བྱས་སོ་ལོ། །ཝ་སྐྱེས་རྒྱལ་པོར་བསྐོས་པའི་རྣམ་ཐར་ཡིན། །ཞྭ་
སེར་བསྟན་པ་སྐད་པོ་ཆེ་འདི་ཡང་། །ཟ་ཆོག་མཁན་པོ་ང་འདྲས་འཛིན་
དགོས་ཚེ། །འ་འུར་གྲགས་པ་ཅི་ཙམ་ཆེ་ན་ཡང་། །ཡ་མ་བརླ་ཞིག་
མིན་པ་ཡོང་ས་མེད། །ར་ལྟར་གྱོང་བའི་སེམས་འདི་མ་ཐུལ་ན། །ལ་
ལུང་དབེན་པར་བསྡད་ཀྱང་དགོས་པ་ཆུང༌། །ཤ་ཐུད་དཀོར་ཟས་བག་
མེད་སྤྱོད་བཞིན་དུ། །ས་ལམ་བགྲོད་པའི་རེ་བ་ཨ་ཙ་མ། །ཧ་ཧ་



31
བསླབ་བྱ་ཕྱོགས་བསྡུས།
མགོ་འཕངས་རྐྱང་ལས་མཐོ་བ་འདི། །ཨ་ཨ་འཇིག་རྟེན་ཕྱི་མར་ཇི་
འདྲ་ཡིན། །བསམ་གྱིན་བསམ་གྱིན་རང་ལ་ཕྱག་འཚལ་ཞིང་། །གསོལ་
བ་འདེབས་སོ་རང་རྒྱུད་བྱིན་གྱིས་རློབས། །འདི་ནི་གཞན་མང་པོས་གསོལ་
འདེབས་ཀྱི་བསྐུལ་མ་བྱུང་བས་རྐྱེན་བྱས། སྐོར་བར་འགྲོ་བཞིན་པའི་སྐབས་ཤིག་སེམས་
ཀྱི་འཆར་སྒོ་ཐོལ་བྱུང་དུ་སྨྲས་པའོ།། །།
༈ མགོན་དུས་གསུམ་རྒྱལ་བའི་ཞལ་སྐྱིན་དངོས། །ཕ་བླ་མ་ཡེ་
ཤེས་རྒྱལ་མཚན་དང་། །རྗེ་འཇིགས་མེད་དབང་པོའི་ཞབས་པད་ལ།།
དུས་བྱང་ཆུབ་བར་དུ་སྐྱབས་སུ་མཆི། །མདང་ཐུན་གསུམ་གཉིད་ཀྱི་
རྨི་ལམ་ན། །བློ་དགའ་སྡུག་གི་རི་མོ་ཅི་ཡང་སྣང་། །དུས་དེ་རིང་
ཐམས་ཅད་རྫུན་དུ་གདའ། །རྐྱེན་དེ་ཡིས་སྐྱོ་བའི་ཉམས་ཤིག་ཤར།།
ལུས་ཞག་འགའ་གཡར་བའི་མགྲོན་ཁང་ལ། །ལར་ཕན་གནོད་ཀྱི་རེ་
དྭགས་མང་བ་ལས། །ང་ཟེར་བའི་གཅེས་ཕྲུག་འདི་ཐོག་ཏུ། །གཏན་
སྐྱིད་སྡུག་ཅི་འབྱུང་མནོ་བསམ་ཐོངས། །ནོར་ལོངས་སྤྱོད་རྨི་ལམ་གསེར་
གྱི་རི། །ངའི་ཡིན་སྙམ་རློམ་སེམས་དྲེགས་པ་སྐྱེས། །གཉིད་ཡེར་
གྱིས་སད་ཚེ་སྟོང་ཧང་ངེ་། །དེ་འདྲ་མ་ཞིག་འཆི་བའི་ཉིན་མོ་འབྱུང་།།
དཀོར་ཧ་ལའི་དུག་གི་རང་བཞིན་ཅན། །ཟས་ཞིམ་མངར་བྲོ་བ་མྱོང་
བཞིན་སྤྱོད། །དུག་སྨིན་ཚེ་དྲག་པོའི་གཟེར་རྒོད་ཀྱིས། །ལུས་དུམ་
བུར་གས་ན་བཟོད་གླགས་མེད། །གོས་མདོག་ལེགས་འཇའ་ཚོན་ལྟར་
• བཀྲ་བས། །ལུས་མི་གཙང་ཕུང་པོ་གཡོགས་ན་ཡང་། །དུས་མི་ ་



32
རྗེ་གུང་ཐང་པའི་གསུང་
རིང་སྣོད་བཅུད་གཉིས་ཀ་ཡི། །མཚང་འགྲན་པ་བཞིན་དུ་བསྟན་ནས་
འོངས། །བྲེ་སྟོང་པ་སྔགས་ཀྱིས་བཏབ་པའི་མཁར། །སྟེང་ལྷ་ཡུལ་
གྱི་བདེ་སྐྱིད་ཡོད་སྙམ་བྱེད། །སྒྱུ་མིག་འཕྲུལ་བཤིག་ཚེ་སྐྱོ་བ་སྐྱེ། །གཞི་
ཁང་ཁྱིམ་ལས་ཀྱི་སྒྱུ་མ་ཡིན། །འབུ་བསེ་བོ་གྱང་ལ་འཛེགས་པ་དེ། །ཕྱིར་
ལྷུང་གིན་སུན་མེད་སྡུག་ཐག་འཆད། །དོན་མེད་པར་མ་ཤེས་རྨོངས་
པས་བསླུས། །མིང་གོ་ས་མཐོ་འདོད་དེ་དང་འདྲ། །མཚན་སྙན་
གྲགས་སྟོང་སྐད་འབྲུག་གི་སྒྲ། །ལས་བསོད་ནམས་སྤྲིན་ཕུང་ཡལ་བའི་
རྒྱུ༑ ༑ཅོལ་ཆུང་གི་ཤིང་ལོ་རླུང་ཁྱེར་དེ། །མཐར་སྨད་པའི་རྫབ་ཏུ་
འཇུག་ཉེན་ཡོད། །ལར་ཟིན་མེད་འཁོར་བའི་བྱ་བ་ཀུན། །སྔར་མ་
སྒྲུབ་དུས་ན་མཁོ་མཁོ་འདྲ། །གྲུབ་ཟིན་ཚེ་དགོས་མེད་རྐྱང་པར་གོ །དོན་
སྙིང་པོ་མེད་པའི་རང་རྟགས་ཡིན། །ས་ལྷོ་བྱང་མགྲོན་པོ་ཚོང་ཁང་དུ།།
ཞག་འགའ་ལ་དགའ་དགའ་ལྟར་དུ་འགྲོགས། །སླར་གྱེས་ནས་གཏན་
དུ་ཕྲད་པ་མེད། །གྲོགས་མཛའ་བཤེས་འདུས་པ་དེ་དང་འདྲ། །ཡུལ་
མཐའ་མེད་འཁོར་བའི་ཕྱོགས་ཕྱོགས་ནས། །དོན་མེད་པར་འདུས་པ་
གཉེན་དུ་རློམ། །ཕན་བཏགས་པ་མེད་ཀྱང་བྲལ་བ་ཡི། །སྡུག་སྙིང་
ལ་བཞག་སྟེ་ཕྱིར་ཡང་འགྲོ། །ལར་བརྟགས་ན་ཅི་བྱས་སྨྱོན་པའི་གར།།
གང་བསགས་པ་ཐམས་ཅད་སྡིག་པའི་ཁུར། །རང་ཕུང་བའི་དགྲ་བོ་
རང་ཡིན་ན། །ཕུགས་བདེ་བའི་སྐབས་ཤིག་ག་ན་ཡོད། །ཕུགས་
སྐྱིད་འདོད་སྐྱིད་ཀྱི་སྦྱོར་བ་ལ། །འཇུག་དཀའ་བ་བརྒྱ་ཕྲག་སྤྱད་ན་ཡང་།།
དོན་མྱོང་ཁོམ་མེད་པར་ཕ་རོལ་འགྲོ། །དེ་འདི་སྡུག་ཕྱི་སྡུག་མ་ལགས་
སམ། །ཉམ་ཆུང་གི་བྱིའུ་ཕྲུག་ཐང་འཁྱམས་དེ། །ལས་ཉོན་མོངས་



བསླབ་བྱ་ཕྱོགས་བསྡུས།
དམུ་རྒོད་བྱིས་པས་བཟུང་། །གང་དྲན་ཚད་སྡུག་ལས་སྣ་དགུ་ཡིས།།
ཅོ་འདྲི་ཡང་མི་བཟོད་རང་དབང་མེད། །གཞན་ཆོས་ལ་གཞུག་པའི་
བླ་མ་ཚང་། །སྐུ་དོན་དང་ཐུགས་བྲེལ་མང་བ་འདི། །བཙན་ཆོད་
ཀྱིས་ཆོས་ཤིག་མ་གནང་ན། །བཙན་གཅོད་ཅིག་བྱུང་ཚེ་སྐུ་ཚེགས་
ཡིན། །མི་རང་ཐོག་ཏུ་མི་འོང་ངེས་ཤེས་པ། །བོད་སོག་པོའི་མཐའ་
ཡི་འདང་རྒྱག་ལས། །རང་ཐོག་ཏུ་འོངས་ངེས་མཐའ་རིང་པོ། །ཚེ་
ཕྱི་མའི་དོན་ལ་ཟོན་ཞིག་གྱིས། །ངག་ལྷང་ལྷང་འཚེར་བའི་གླུ་འདི་ཡང་།།
དུས་ཡུད་ཙམ་གྱི་འཆར་སྒོ་ལགས་ན་ཡང་། །སེམས་རྟ་རྒོད་ཁ་ལོ་འཆུན་
དཀའ་བས། །དོན་མེད་ཀྱི་ཐང་ལ་དཀྱུས་ནས་འགྲོ། །དོན་དེ་ཕྱིར་
བླ་མ་མཆོག་གསུམ་གྱིས། །བློ་ཚུལ་བཞིན་ཆོས་ལ་འཇུག་པ་དང་། །ཆོས་
ཡང་དག་ལམ་དུ་འགྲོ་བ་དང་། །ལམ་བར་ཆད་མེད་པར་བྱིན་གྱིས་
རློབས། །ཞེས་པ་འདིའང་རྨི་ལམ་གྱི་སྣང་བ་འགའ་ཞིག་ལ་བརྟེན་ནས་སྐྱོ་ཤས་ཀྱིས་
བསྐུལ་ཏེ་ཐུན་གསེང་དུ་བྲིས་པའོ།། ། །
༼བ་༽
༈ དལ་འབྱོར་དོན་ཆེ་དང་རྙེད་དཀའ་བསམས་ན། །དོན་མེད་བྱ་
བ་ལ་བཀོལ་བ་འཕང་ངོ་། །ནམ་འཆི་ངེས་མེད་དང་བཟློག་མེད་བསམས་
ན༑ ༑བག་མེད་སོས་དལ་དུ་སྡོད་པ་འཁྲུལ་ལོ། །བཟོད་དཀའ་ཐར་
མེད་ཀྱི་ངན་སོང་བསམས་ན། །སྐྱབས་ཤིག་དེ་རིང་རང་མི་བཙལ་ཐབས་
མེད། །ལས་འབྲས་ངེས་པ་དང་འཕེལ་ཚུལ་བསམས་ན། །དགེ་
སྡིག་ཕྲ་མོར་ཡང་བག་ཟོན་བྱེད་དགོས། །འཁོར་བ་མཐའ་ངན་གྱི་ངང་



34
རྗེ་གུང་ཐང་པའི་གསུང་
ཚུལ་བསམས་ནས། །ངེས་འབྱུང་ཚུལ་ཁྲིམས་ལ་སློབ་པར་བྱེད་དགོས།།
དྲིན་ལན་འཁོར་མེད་ཀྱི་མ་རྣམས་དོན་དུ། །སེམས་བསྐྱེད་ཕྱིན་དྲུག་
གི་སྤྱོད་ལ་སློབ་དགོས། །ཁྱད་པར་མཐའ་བྲལ་གྱི་ལྟ་བས་རྒྱས་བཏབ།།
ཟབ་ལམ་གསང་སྔགས་ཀྱིས་སྣོན་པ་འདེབས་དགོས། །དེ་དག་ཐམས་
ཅད་ཀྱི་རྩ་བ་བཤེས་གཉེན། །སྟེན་ཚུལ་རྟེན་འབྲེལ་གྱི་མགོ་ནས་འགྲིག་
དགོས། ། ཞེས་པའང་རྗེ་ཉིད་ཀྱི་གསུང་ཡིན་ནོ།། །། 1:|
༼མ་༽
༈ མཁའ་མཉམ་འགྲོ་ལ་བརྩེ་བའི་དབང་གྱུར་ཏེ། །བྱ་དཀའི་སྤྱོད་
པ་དཔག་མེད་གོམས་པ་ཡིས། །ཡོན་ཏན་ཀུན་རྫོགས་སྐྱོབ་པ་བླ་ན་
མེད། །བླ་མ་ཐུབ་པའི་དབང་པོས་དུས་ཀུན་སྐྱོངས། །དལ་བའི་རྟེན་
ཐོབ་རྒྱལ་བའི་བསྟན་དང་མཇལ། །དམ་པས་རྗེས་བཟུང་མཐུན་རྐྱེན་
འཛོམས་པའི་དུས། །དོན་མེད་གཡེང་བས་རང་ཉིད་མ་བསླུས་པར།།
རྣམ་གཞག་གཏན་གྱི་འདུན་མ་སྒྲུབ་པར་རིགས། །ཕ་མཐའ་གཏུགས་
པ་མེད་པའི་དུས་ཤིག་ནས། །གཏིང་ཟབ་འཁོར་བ་སྡུག་བསྔལ་རྒྱ་མཚོ་
འདིར། །ལས་དང་ཉོན་མོངས་རླུང་གིས་རབ་བདས་ཏེ། །དབང་
མེད་ཟོ་ཆུན་འཁོར་ལོ་བཞིན་དུ་འཁོར། །ཁྱད་པར་ལྕགས་སྲེག་འབར་
བའི་དམྱལ་ཁང་དུ། །བཟོད་གླགས་མེད་པའི་སྡུག་བསྔལ་འབའ་ཞིག་
གི ༑ངང་དུ་མཐའ་ཡས་བསྐལ་པར་གནས་པ་ལས། །དལ་འབྱོར་
ཐོབ་པ་ད་ལན་ཙམ་ཞིག་ཡིན། །ཡར་འགྲོ་མར་འགྲོ་གཉིས་ཀྱི་སོ་མཚམས་
འདིར། །སྐྱིད་སྡུག་འདམ་ག་རང་ལ་གཏད་པའི་ཚེ། །བརྩོན་པ་



35
བསླབ་བྱ་ཕྱོགས་བསྡུས།
དྲག་པོས་བཙན་ས་མ་ཟིན་ན། །སླར་ཡང་དམྱལ་བའི་གནས་དེར་འཁྲིད་
པར་ངེས། །རླུང་ནང་མར་མེ་ལྟ་བུར་གཡོ་བའི་སྲོག །སྔོན་ཆད་མ་
འགགས་བླ་མ་ལྷ་ཡི་དྲིན། །ད་ནི་དེ་རིང་ཁོ་ན་མི་འཆི་བའི། །བློ་
གདེང་མེད་ཕྱིར་ཕྱི་བཤོལ་ག་ལ་རིགས། །གཉེན་འཁོར་ལོངས་སྤྱོད་
ཇི་ཙམ་འཛོམས་ན་ཡང་། །རྨི་ལམ་ཇི་བཞིན་དྲན་པའི་ཡུལ་དུ་འགྱུར།།
ཕྱི་མར་འགྲོ་ཚེ་ལུས་དང་གྲིབ་མ་བཞིན། །རྗེས་སུ་འགྲོ་བ་དཀར་ནག་
ལས་འབྲས་ཡིན། །དེ་ཕྱིར་བག་ཡོད་དྲན་ཤེས་བརྟན་པོ་ཡིས། །སྡིག་
ལྟུང་ཕྲ་མོ་ཙམ་ཡང་སྤོང་བ་དང༌། །དད་དང་ཤེས་རབ་བརྩོན་འགྲུས་
ཤུགས་དྲག་གིས། །སྒོ་གསུམ་དགེ་བའི་ལས་ལ་བཀོལ་བར་གྱིས། །ཁྱད་
པར་བསྟན་པའི་གཞི་མ་སོ་སོར་ཐར། །བདེ་གཤེགས་གཞུང་ལམ་བྱང་
སེམས་སྡོམ་པ་དང་། །དངོས་གྲུབ་རྩ་བ་གསང་སྔགས་དམ་ཚིག་གསུམ།།
ཚུལ་བཞིན་བསྲུང་བ་ཆོས་ཀྱི་ཉིང་ཁུ་ཡིན། །སྡོམ་གསུམ་མིག་འབྲས་
ལྟ་བུར་བསྲུང་བ་ལས། །ལྷག་པའི་ཉམས་ལེན་སྙིང་པོ་གཞན་མེད་པར།།
རྒྱལ་ཀུན་མགྲིན་དབྱངས་གཅིག་གིས་གསུངས་པས་ན། །བསྟན་པའི་
སྙིང་པོ་འདི་ལ་འབད་པར་རིགས། །རང་གིས་སྒོ་གསུམ་དགེ་བ་གང་
བྱས་ཀྱང་། །དེ་ཉིད་རྣམ་དག་ཆོས་སུ་འགྱུར་བ་ལ། །འདི་སྣང་ཆོས་
བརྒྱད་གདོན་གྱིས་མ་བསླད་པར། །སྲིད་ལས་ངེས་འབྱུང་བསམ་པས་
ཟིན་པ་གཅེས། །མ་ལུས་འགྲོ་ཀུན་ཕ་མར་མཐོང་བ་ཡིས། །དེ་ཕྱིར་
བྱང་ཆུབ་སྒྲུབ་འདོད་སེམས་བསྐྱེད་དང་། །དངོས་འཛིན་རྩ་བྲལ་ཤེས་
རབ་ཟུང་འབྲེལ་ཏེ། །ཐེག་མཆོག་ལམ་གྱི་དགའ་སྟོན་མྱོང་བར་བྱ།།
མདོར་ན་བྱང་ཆུབ་ལམ་གྱི་རིམ་པའི་སྒོས། །ཐུབ་བསྟན་ཡོངས་ལ་



36
རྗེ་གུང་ཐང་པའི་གསུང་
བག་ཆགས་ཅི་ཐེབས་ཀྱིས། །ཉིན་བཞིན་དལ་འབྱོར་དོན་ལྡན་བྱེད་
པ་དང་། །བསྔོ་སྨོན་དགེ་བའི་མཚམས་སྦྱོར་ནན་ཏན་བྱ། །བློ་དང་
བརྩོན་པའི་ནུས་པ་ཅི་ཡོད་ཀྱིས། །སྔོན་རབས་དམ་པའི་རྗེས་སུ་སློབ་
བྱེད་པ། །དེ་ནི་སྐལ་བཟང་སྐྱེ་བོ་ཞེས་བྱ་སྟེ། །དལ་འབྱོར་ཐོབ་པ་
འབྲས་བུར་བཅས་པ་ཡིན། །འདིར་འབད་དགེ་བའང་དོན་མེད་འཁོར་
བདེའི་རྒྱུར། །མི་སྨིན་ཁྲོ་སོགས་རྐྱེན་གྱིས་མི་གཞོམ་པར། །སྲས་
བཅས་རྒྱལ་བས་གང་དུ་བསྔོས་པ་ཡི། །འབྲས་བཟང་མཐའ་དག་འགྲུབ་
པའི་རྒྱུར་གྱུར་ཅིག །ཅེས་པ་འདི་ནི་དད་བརྩོན་བློ་དང་ལྡན་པ་བྲག་ལུང་རི་ཁྲོད་པ་
དཀོན་མཆོག་ཆོས་འཕེལ་གྱིས་དགེ་སྦྱོར་ལ་བསྐུལ་བའི་བསླབ་བྱ་མདོར་བསྡུས་ཞིག་དགོས་ཞེས་
བསྐུལ་ངོར་༧བཙུན་པ་དཀོན་མཆོག་བསྟན་པའི་སྒྲོན་མེས་བྲིས་པའོ།། །།
༈ རྨད་བྱུང་ཐུགས་རྗེ་ཆེན་པོའི་དབང་གྱུར་ཏེ། །ཉིན་བཞིན་ཟབ་
རྒྱས་ཆོས་ཀྱི་གྲུ་སྦྱར་ནས། །མཁའ་མཉམ་འགྲོ་བ་སྲིད་མཚོ་ལས་སྒྲོལ་
བའི། །དེད་དཔོན་མཆོག་གིས་རྟག་ཏུ་སྐྱོང་གྱུར་ཅིག །རྙེད་དཀའ་
དོན་ཆེ་དལ་བའི་རྟེན་ཐོབ་ཅིང་། །འཁྲུལ་བྲལ་བསྟན་པའི་སྙིང་པོ་མཆོག་
དང་མཇལ། །མཐུན་པའི་རྐྱེན་ཀུན་ལན་གཅིག་འཛོམས་དུས་འདིར།།
ལམ་བཟང་སྒྲུབ་པ་སྙིང་པོར་བྱེད་པ་གཅེས། །དེ་ཡང་ལམ་མཆོག་
སྒྲུབ་པར་བྱེད་པ་ལ། །ལམ་གྱི་རྩ་བར་གྱུར་པ་བཤེས་གཉེན་ཏེ། །རྣམ་
དག་ལམ་གྱི་གཞི་རྟེན་ཚུལ་ཁྲིམས་དང་། །ལམ་གྱི་ངོ་བོ་སྒྲུབ་པ་ནན་
ཏན་ཡིན། །དང་པོ་མཆོག་ཐུན་དངོས་གྲུབ་ཀུན་གྱི་གཏེར། །ཐེག་



བསླབ་བྱ་ཕྱོགས་བསྡུས། །
37
གསུམ་ལུང་རྟོགས་ཆོས་ཀུན་འབྱུང་བའི་གནས། །གཏན་གྱི་བདེ་སྐྱིད་
རྟེན་འབྲེལ་ཐོག་མའི་སྒོ། །སྐྱབས་གསུམ་འདུས་པའི་ངོ་བོ་བླ་མ་སྟེ།།
ཡི་དམ་ལྷ་ཡི་འཁོར་ལོ་ཐམས་ཅད་ཀྱང་། །འབྲལ་མེད་རིགས་ཀྱི་བདག་
པོས་རྒྱས་བཏབ་ཅིང་། །ཕྱོགས་བཅུའི་ཞིང་གི་རྒྱལ་ཀུན་དུས་དྲུག་
ཏུ༑ ༑དེ་ལ་མཆོད་ཅིང་བཀུར་སྟི་བྱ་བར་གསུངས། །རྡོ་རྗེ་འཆང་
དབང་དངོས་སུ་བྱོན་ན་ཡང་། །རྗེས་སུ་སྟོན་པ་འདི་ལས་གཞན་མེད་
པས། །སངས་རྒྱས་ལས་ལྷག་བཀའ་དྲིན་དྲན་པ་ཡིས། །བཀའ་
བཞིན་བསྒྲུབ་པ་ཆོས་ཀྱི་རྩ་བ་ཡིན། །རྒྱལ་བས་ཆོས་ཕུང་བརྒྱད་ཁྲི་
གསུངས་པ་ཡང་། །སྡེ་སྣོད་གསུམ་དུ་འདུས་ཤིང་དེ་ཡི་དོན། །ཏིང་
འཛིན་ཤེས་རབ་བསླབ་པ་རྣམ་གཉིས་ཀྱང་། །ཚུལ་ཁྲིམས་རྣམ་པར་
དག་པའི་རྗེས་སུ་འགྲོ། །སྡིག་ལྟུང་སོ་སོའི་རྣམ་སྨིན་བཟོད་དཀའ་བ།།
བསྐྱེད་ཅིང་ས་ལམ་བགྲོད་ལ་གེགས་བྱེད་ཕྱིར། །སྡིག་པ་ཀུན་ལས་
སྡོམ་གསུམ་དང་འགལ་བའི། །ཉེས་རྣམས་སྲོག་དང་བསྡོས་ཏེ་སྤོང་
བ་གཅེས། །མངོན་པར་མཐོ་དང་ཐེག་གསུམ་ཐར་པའི་ལམ། །གསང་
ཆེན་རིམ་གཉིས་རྣལ་འབྱོར་མཐའ་དག་ཀྱང་། །རྨང་གཞི་བསླབ་ཁྲིམས་
དམ་ཚིག་གཙང་མ་ལ། །ལྟོས་པར་རྒྱལ་ཀུན་མགྲིན་དབྱངས་གཅིག་
གིས་གསུངས། །དེ་ཕྱིར་ཚུལ་ཁྲིམས་དག་པ་ལས་ལྷག་པའི། །ཉམས་
ལེན་སྙིང་པོ་གཞན་དུ་མ་མཆིས་ཀྱང་། །དེ་ཉིད་གཞིར་བྱས་མདོ་སྔགས་
ལམ་རིམ་ལ། །དཔྱད་འཇོག་སྒོམ་པ་སྒྲུབ་པའི་ཡང་རྩེ་ཡིན། །འོན་
ཏེ་ཟབ་ཅིང་རྒྱ་ཆེའི་ཆོས་རྣམས་ཀྱང་། །ཇི་བཞིན་གདམས་པའི་མཆོག་
ཏུ་འགྲོ་བ་ནི། །རང་གི་སེམས་ཉིད་ཁོ་ནར་རག་ལས་ཀྱི། །འཁོར་



38
རྗེ་གུང་ཐང་པའི་གསུང་
འདས་ཀུན་ལ་བྱེད་པོ་གཞན་ན་མེད། །དེས་ན་རྒྱུན་དུ་དྲན་ཤེས་བག་
ཡོད་ཀྱིས། །རང་སེམས་དགེ་བའི་སྲོལ་དུ་བཙུད་བྱས་ན། །ཅི་བྱས་
བྱང་ཆུབ་མཆོག་གི་རྒྱུར་འགྲོ་བས། །གཅིག་ཆོག་སྒྲུབ་པ་མན་ངག་
སྙིང་པོ་ཡིན། །མདོར་ན་སྔོན་བྱོན་དམ་པ་སོ་སོ་ཡིས། །ཡང་དག་
ལམ་གྱི་འཇུག་ངོགས་མང་གསུངས་ཀྱང་། །རྩ་བ་གསུམ་པོ་འདི་ལས་
མ་འདས་པས། །ནམ་ཡང་བརྗེད་མེད་སྙིང་གི་དཀྱིལ་དུ་ཆོངས། །རང་
ལ་ཉམས་མྱོང་མེད་པའི་ཁ་བཤད་གླུས། །གཞན་རྒྱུད་ཆོས་ལ་འཁོལ་
བ་དཀའ་མོད་ཀྱང་། །མཚན་ལྡན་བླ་མ་བརྒྱུད་པའི་ཞལ་རླངས་དྲོད།།
མ་ཉམས་བདུད་རྩི་ཐར་པའི་སྲོག་ཟུངས་ཡིན། །འདིར་འབད་དགེ་
བའི་དཔུང་པ་མི་དམན་པས། །ལུང་རྟོགས་བསྟན་པའི་རྒྱལ་མཚན་
ལེགས་བཟུང་ནས། །འགྲོ་ཀུན་བདུད་བཞིའི་གཡུལ་ངོ་ལས་བསྒྲལ་
ཏེ༑ ༑རྣམ་གྲོལ་སུམ་རྩེན་གྲོང་དུ་འཁྲིད་གྱུར་ཅིག །ཅེས་པ་འདི་ནི་
བསྟན་པའི་གསལ་བྱེད་དམ་པ་འདུན་མ་སྤྲུལ་པའི་སྐུ་དཔལ་ལྡན་ཐུབ་བསྟན་རྒྱ་མཚོས་སྒྲུབ་པ་
སྙིང་པོར་བྱེད་ཚུལ་གྱི་བསླབ་བྱ་ཞིག་དགོས་ཞེས་བསྐུལ་བ་བཞིན་༧བཙུན་པ་དཀོན་མཆོག་བསྟན་
པའི་སྒྲོན་མེས་བྲིས་པའོ།། །།
དེ
༈ མཆོག་སྐྱབས་གསུམ་འདུས་པའི་ངོ་བོ་ཉིད། །རྗེ་བླ་མ་རྣམས་ལ་
ཕྱག་བྱས་ཏེ། །ཆོས་ཟབ་མོ་བྱང་ཆུབ་ལམ་རིམ་དོན། །ཚིག་ཉུང་ངུ་
གོ་སླའི་གླུ་རུ་ལེན། །དངོས་གྲུབ་ཀྱི་གྲུ་ཆར་འབེབས་འདོད་ན། །ལོག་
རྟོག་རླུང་དམར་མི་གཡོ་བའི། །དད་གུས་ཀྱི་ནམ་མཁའ་ཡངས་པ་ལ།།



བསླབ་བྱ་ཕྱོགས་བསྡུས།
39
བླ་མ་བྱིན་རླབས་སྤྲིན་ཆེན་འཁྲིགས་པ་དགོས། །འདི་ལེགས་བྱས་ཀུན་
གྱི་རྩ་བ་ཡིན། །རྟེན་འབྲེལ་ཀུན་གྱི་ཐོག་མ་ཡིན། །དེ་ལེགས་པར་
བསམས་ན་རང་ལ་ཕན། །བློ་སྣ་ནང་དུ་ཁུག་ཅིག་ཨང་། །སྔར་
དལ་འབྱོར་ཐོབ་པའི་གྲར་བསྡད་ཀྱང་། །ལྟོ་གོས་ཁོལ་པོར་ཟད་པ་
ཡིས། །དུད་འགྲོ་དང་དབྱེར་མེད་གྱུར་པས་སྐྱོ། །དོན་ལྡན་བྱེད་ན་
དམ་ཆོས་ཁོ་ནར་འབད། །སོས་དལ་དུ་སྡོད་ཁོམ་ག་ལ་ཡོད། །འདི་
སེམས་པ་ནང་གི་སྐུལ་ལྕག་ཡིན། །དེ་ལེགས་པར་བསམས་ན་རང་ལ་
ཕན། །བློ་སྣ་ནང་དུ་ཁུག་ཅིག་ཨང་། །བཟོད་མེད་དང་ཐར་མེད་ཀྱི་
ངན་སོང་དུ། །དོ་ནུབ་ཀྱང་མི་ལྟུང་གདེང་མེད་པས། །ད་སྐྱབས་
ཤིག་བཙལ་ན་བཙལ་རན་ཡིན། །སྐྱོབས་བྱེད་དངོས་གཞི་ལས་འབྲས་
བླང་དོར་ཡིན། །རང་བསམ་བཞིན་དམྱལ་བར་མཆོང་ཚུལ་མེད། །ལོང་
བ་སྨྱོ་འགྲོས་མ་བྱེད་ཅིག །དེ་ལེགས་པར་བསམས་ན་རང་ལ་ཕན།།
བློ་སྣ་ནང་དུ་ཁུག་ཅིག་ཨང༌། །ཚེ་ཕྱི་མར་བདེ་འགྲོའི་རྟེན་ཐོབ་ཀྱང་།།
ད་ལན་བཞིན་སྟོང་པར་ཟད་གྱུར་ན། །སྡུག་ཕྱི་ཐག་རིང་བ་ཁྱད་མེད་
པས། །ཁམས་གསུམ་འཁོར་བ་ཀུན་ལས་ཐར་པ་བདེ། །དེ་སྲིད་
པས་རང་རང་བཅིངས་པ་ཡིན། །ད་ཀུན་ལ་ཞེན་ལོག་ངེས་འབྱུང་དགོས།།
དེ་ལེགས་པར་བསམས་ན་རང་ལ་ཕན། །བློ་སྣ་ནང་དུ་ཁུག་ཅིག་ཨང་།།
མ་རིག་སྲེད་ལེན་ཞེན་པ་ཡིས། །ལས་སྲིད་པའི་ས་བོན་བཏབ་པ་ལས།།
སྡུག་བསྔལ་བདུན་གྱི་ལོ་ཏོག་རྒྱས། །ཡང་བཏབ་ཅིང་བརྔས་ཏེ་ཡང
བཏབ་པས། །སྡུག་བསྔལ་གྱི་ཕ་མཐར་ཕྱིན་དུས་མེད། །ཐར་པའི་
དགོན་པར་བྲོས་ན་ལེགས། །དེ་ལེགས་པར་བསམས་ན་རང་ལ་ཕན།།



40
རྗེ་གུང་ཐང་པའི་གསུང་
བློ་སྣ་ནང་དུ་ཁུག་གཅིག་ཨང་། །སྲིན་བུ་མི་གཙང་དྲི་ལ་འཁོར་བ་བཞིན།།
གཙང་བདག་བདེ་དང་རྟག་འཛིན་གྱི། །རྒྱུ་ལས་ཉེས་ཚོགས་ཀུན་འབྱུང་
བས། །ཉེས་ཀུན་ཞི་བའི་འགོག་པ་ཐོབ་ན་བདེ། ། །དེ་ཐོབ་བྱེད་ཡང་
དག་རིགས་པའི་ལམ། །དེའི་རྩ་བ་རྣམ་དག་ཚུལ་ཁྲིམས་ཡིན། །དེ་
ལེགས་པར་བསམས་ན་རང་ལ་ཕན། །བློ་སྣ་ནང་དུ་ཁུག་ཅིག་ཨང་།།
མ་རྒན་ལོང་བ་གཅན་གཟན་གྱི། །ཁར་བོར་ནས་བྲོས་ན་ཁྲེལ་མེད་
ཡིན། །སྡུག་རང་གིས་འཁུར་བའི་གོ་བགོས་ན། །ཡ་རབས་རྒྱལ་
བའི་སྲས་ཀྱི་གྲངས་སུ་འགྲོ། །དེ་ནས་ཕྱིན་དྲུག་ཉམས་ལེན་གྱི། །དམ་
བཅས་མཐའ་རུ་འདོན་པ་གཅེས། །དེ་ལེགས་པར་བསམས་ན་རང་
ལ་ཕན། །བློ་སྣ་ནང་དུ་ཁུག་ཅིག་ཨང་། །བློ་འཁྲུལ་ངོར་ང་ཞེས་
ཚུགས་ཐུབ་འདྲ། །གཅིག་མིན་གཞན་མིན་གྱི་སྡོད་ཚུལ་མེད། །དེར་
དཔྱད་ན་འགའ་ཡང་མི་རྙེད་པས། །སྣང་བ་ཙམ་ལས་རང་བཞིན་མེད་
པར་ངེས། །སྣང་སྟོང་འགལ་མེད་གྲོགས་གྱུར་འདི། །དུས་གསུམ་
རྒྱལ་བའི་དགོངས་པ་ཡིན། །དེ་ལེགས་པར་བསམས་ན་རང་ལ་ཕན།།
བློ་སྣ་ནང་དུ་ཁུག་ཅིག་ཨང་། །གཟུགས་ཅན་རྣམས་ཕྱོགས་ཀྱི་ཆ་ཤས་
དང་། །ཤེས་པ་རྣམས་སྐད་ཅིག་སྔ་ཕྱིའི་འཕྲེང་། །ལྡན་མིན་ཡང་
ཡན་ལག་ཚོགས་པ་ལ། །བཏགས་ཙམ་ལས་ངོ་བོས་མ་གྲུབ་པས།།
བདག་མེད་གཉིས་སྟོང་གཞིའི་ཁྱད་ཙམ་ལས། །གནད་རིགས་པའི་
རྣམ་འགྱུར་གཅིག་གིས་ཤེས། །དེ་ལེགས་པར་བསམས་ན་རང་ལ་ཕན།།
བློ་སྣ་ནང་དུ་ཁུག་གཅིག་ཨང་། །ཐུན་མོང་ལམ་གྱིས་རྒྱུད་སྦྱངས་ཏེ།།
རྣམ་དག་དབང་གིས་སྨིན་བྱས་ནས། །རིམ་གཉིས་རྣལ་འབྱོར་ལ་འབད་
བྱ



41
བསླབ་བྱ་ཕྱོགས་བསྡུས།
ན༑ ༑དོན་གཉིས་དགའ་སྟོན་རང་གི་ལག་ཏུ་ཡོད། །དེའི་རྩ་བ་དམ་
ཚིག་བསྲུང་བ་ཡིན། །གཏན་འདུན་འཕྱུག་པ་མེད་པར་མཛོད། །དེ་
ལེཊ་པར་བསམས་ན་རང་ལ་ཕན། །བློ་སྣ་ནང་དུ་ཁུག་ཅིག་ཨང་། །ཚུལ་
འདི་སྐད་སྨྲས་པའི་དགེ་བ་ཡིས། །དུས་རྟག་ཏུ་དལ་འབྱོར་རྟེན་ཐོབ་
ཅིང༌། །ལམ་བཟང་པོ་འདི་དང་མི་འབྲལ་བས། །དཔལ་སྐུ་བཞིའི་
གོ་འཕང་མྱུར་ཐོབ་ཤོག །ཅེས་པ་འདི་ནི་དད་བརྩོན་བློ་དང་ལྡན་པ་རྒྱ་མཁར་དཔོན་
པོ་དཀོན་མཆོག་ཆོས་འབྱོར་དང་དགེ་སློང་ཚུལ་ཁྲིམས་དར་རྒྱས་གཉིས་ཀྱིས་བསྐུལ་ངོར་༧བཙུན་
པ་དཀོན་མཆོག་བསྟན་པའི་སྒྲོན་མེས་སྦྱར་བའི་ཡི་གེ་པ་ནི་སྔགས་རམ་པ་རཏྣ་ཨཱ་ནནྟའོ།། །།
༼ཛ་༽
༈ ཀྱེ་མ་ཀྱེ་ཧུད་བསམ་བློ་ནང་དུ་སྐོར། །ཡང་མ་ཡང་ལ་སྡོད་ཐབས་
ག་ན་ཡོད། །ཅི་བྱ་ཅི་བྱེད་མེད་པའི་དུས་ཤིག་འབྱུང་། །རང་མགོ་རང་
གིས་འདོན་དགོས་ཨ་ཙ་མ། །འཇིཊ་འཇིཊ་གཤིན་རྗེའི་ཕོ་ཉས་ཟིན་པ་ན།།
རིག་རིག་མིག་གིས་ཕྱོགས་བཅུར་བལྟས་ན་ཡང་། །ཞུམ་ཞུམ་སྐྱོ་བའི་
གྲོཊ་སུ་གྱུར་པ་ལས། །ལྷང་ལྷང་དགའ་བ་སྐྱེད་བྱེད་གང་ཡང་མེད། །བསཊ་
བསགས་འབྱོར་པ་སོག་མའི་ཕོན་ཐག་ཆད། །འགྲིག་འགྲིག་ཁ་བཤད་པི་
ཝང་རྒྱུད་ཐག་ཆད། །མཁོ་མཁོ་མང་པོའི་སེམས་ཀྱི་རེ་ཐག་ཆད། །འདར་
འདར་ཡ་ངའི་འཕྲང་དུ་ཨ་ཐང་ཆད། །ཅི་དྲག་ཅི་དྲག་བླ་མ་དཀོན་མཆོག་
མཁྱེན། །མཁྱེན་ནོ་མཁྱེན་ནོ་ཐུགས་རྗེ་ལྕགས་ཀྱུས་ཟུངས། །ཟུངས་
ཤིག་ཟུངས་ཤིག་ངན་འགྲོའི་གཡང་ལས་སྐྱོབས། །སྐྱོབས་ཤིག་སྐྱོབས་
ཤིག་བླ་མ་ཐུགས་རྗེ་ཅན། ། འདིའང་མཚམས་ཀྱི་ཐུན་གསེང་ཞིག་ཏུ་སྩལ་བའོ།། །།



རྗེ་གུང་ཐང་པའི་གསུང་
༈ སྐྱབས་གནས་བསླུ་མེད་མཆོག་གསུམ། །སྙིང་ནས་གསོལ་བ་
འདེབས་སོ། །བྱང་ཆུབ་སྙིང་པོའི་བར་དུ། །རྗེས་བཟུང་བྱིན་གྱིས་
རློབས་ཤིག །འདི་ཕྱིའི་ལེགས་ཚོགས་རྩ་བ། །དུས་གསུམ་རྒྱལ་བའི་
ཞལ་སྐྱིན། །མཚན་ལྡན་བཤེས་གཉེན་དམ་པ། །བསམ་སྦྱོར་དག་
པས་སྟེན་ཅིག །རྙེད་དཀའ་དོན་ཆེའི་དལ་འབྱོར། །ལན་གཅིག་
ཙམ་ཞིག་ཐོབ་པ། །སྔོན་ཆད་སྟོང་པར་ཟད་པས། །ཚེ་ལྷག་དོན་
ལྡན་གྱིས་ཤིག །སང་བྱ་གནངས་བྱའི་ངང་ལ། །འཆི་བདག་དགྲ་
བོས་འཁྱེར་བས། །བྱ་བ་ཀུན་ལས་ཐོག་མར། །ལྷ་ཆོས་གཙོ་བོར་
མཛོད་ཅིག །མཆོག་གསུམ་བསོད་ནམས་ཞིང་ལ། །མཇལ་བ་ད་
ལན་ཙམ་ཡིན། །རློམ་སེམས་གཡོ་སྒྱུས་མ་བསླད། །ཕྱག་མཆོད་
ཚོགས་བསགས་རེམས་ཤིག །བློ་རྩལ་སྟོབས་འབྱོར་འཛོམ་ཡང་། །སྐྱིད་
སྡུག་ལེགས་ཉེས་འཁྱེར་སོ། །དབང་མེད་ལས་ཀྱིས་འཁྱེར་བས། །དེ་
ཉིད་དཔང་པོར་ཞོག་ཅིག །སྲིད་འབྱོར་ཇི་ཙམ་བསྒྲུབས་ཀྱང་། །རྡུལ་
ཙམ་འཁྱེར་དབངམེད་ལ། །རྣམ་སྨིན་ཕྱི་བཞིན་འབྲང་བས། །དོན་
མེད་སྡིག་པ་མ་གསོག །ཟབ་ཟབ་གདམས་པ་མང་ཡང༌། །ཡོན་
ཏན་ཀུན་གྱི་གཞི་རྟེན། །མི་བསྲུང་རང་དབང་མེད་པ། །ཁས་
བླངས་ཚུལ་ཁྲིམས་ཡིན་པས། །དྲན་ཤེས་བག་ཡོད་སྒོ་ནས། །ཉམས་
ལེན་སྙིང་པོར་བྱས་ན། །ལུང་རྟོགས་ཡོན་ཏན་ཐམས་ཅད། །ཡར་
ངོའི་ཟླ་བཞིན་འཕེལ་ལོ། །འོན་ཀྱང་རྨོངས་པའི་མུན་སེལ། །ཐོས་
པའི་སྒྲོན་མེ་མེད་ན། །བླང་དོར་བྱ་ཐབས་བྲལ་བས། །སློབ་གཉེར་



q3
བསླབ་བྱ་ཕྱོགས་བསྡུས།
ནན་ཏན་གྱིས་ཤིག །ཁ་བཤད་རླུང་ལ་བསྐུར་ན། །ཆུ་ནང་རྡོ་བ་
བཞིན་དུ། །རང་རྒྱུད་སྐམ་པོར་ལུས་པས། །གང་ཤེས་རྒྱུད་ལ་སྦྱོར་
ཅིག །མདོར་ན་སྒོ་གསུམ་སྤྱོད་པ། །ཅི་བྱས་ཆོས་དང་སྦྱར་ཏེ།
འཆི་བ་ཐོག་ཏུ་བབས་ཀྱང་། །འགྱོད་པ་མེད་པ་གྱིས་ཤིག །ཉེ་བར་
མཁོ་བའི་བསླབ་བྱ། །ཉུང་འདུས་སྨྲས་པ་འདི་ཡང་། །སྙན་གོང་
ཨུཏྤལ་མ་བྱེད། །སྙིང་གི་དཔལ་བེའུར་ཆོངས་ཤིག །དེ་སྐད་བསྙད་
པའི་དགེ་ཚོགས། །བློ་གསལ་དོན་གཉེར་ཅན་རྣམས། །ཚུལ་གནས་
ཐོས་བསམ་སྒོམ་ལ། །འཇུག་པའི་རྒྱུ་རུ་གྱུར་ཅིག །ཅེས་པ་འདི་ནི་དད་
བརྩོན་ལྡན་པ་དཀོན་མཆོག་ཐབས་མཁས་དང་བློ་བཟང་དཀོན་མཆོག་གཉིས་ཀྱིས་བསྐུལ་ངོར་
༧བཙུན་པ་དཀོན་མཆོག་བསྟན་པའི་སྒྲོན་མེས་བྲིས་པའོ།། །།
༈ དུས་གསུམ་སངས་རྒྱས་ཀུན་གྱི་ངོ་བོ་ཉིད། །བླང་དོར་ཇི་བཞིན་
འདོམས་པའི་ཆོས་ཀྱི་མཛོད། །ཐེག་གསུམ་དགེ་འདུན་འདུས་པའི་
གཙུག་གི་རྒྱན། །རྗེ་བཙུན་བླ་མའི་ཞབས་ལ་གསོལ་བ་འདེབས། །ཕྱིན་
ཅི་ལོག་གི་རྟོག་པ་ཀུན་ཞི་སྟེ། །བློ་ཁ་ཆོས་ལ་ཕྱོགས་པར་བྱིན་གྱིས་
རློབས། །སྡོམ་པ་ནོད་པ་མང་ཡང་བསྲུང་བ་དཀོན། །བསླབ་བྱ་ཞུ་
བ་མང་ཡང་སློབ་པ་ཉུང་། །གཞན་ཕན་དཀའ་ཡང་དད་ལྡན་སློབ་མ་
ཡིས། །སྙིང་ལ་འཆིང་རྒྱུའི་བསླབ་བྱ་དགོས་སོ་ཞེས། །ནན་གྱིས་
བསྐུལ་བའི་གཡར་ངོ་མ་ཆོད་པར། །བསླབ་བྱའི་གནད་འགའ་ཐོལ་
བྱུང་ཚུལ་དུ་གླེང་། །བྱ་བ་ཀུན་ལ་ལས་འབྲས་དཔང་པོར་ཞོག །སྐྱིད



རྗེ་གུང་ཐང་པའི་གསུང་
སྡུག་ཅིར་ཡང་མཆོག་གསུམ་བློ་གཏད་ཀྱིས། །གཞུང་ལུགས་ཀུན་ལས་
བྱང་ཆུབ་ལམ་རིམ་དང་། །ཉམས་ལེན་ཀུན་ལས་ཚུལ་ཁྲིམས་གཙོ་
བོར་ཟུངས། །འདི་ཉིད་བསྟན་པ་སྤྱི་ལ་སློབ་ཚུལ་ཏེ། །འདི་ནི་
བརྗེད་མེད་སྙིང་ལ་བཅིང་བར་འོས། །ཐོ་རངས་སྔ་བར་ལངས་ཚེ་མདང་
གི་དུས། །མ་ཤི་ལང་རྒྱུ་བྱུང་བ་མཆོག་གསུམ་དྲིན། །ད་ཙམ་དམྱལ་
བར་གནས་ན་ཅི་ཚུགས་བྱེད། །དེ་རིང་ཆོས་ཀྱིས་དོན་ལྡན་བྱའོ་སྙམ།།
འདི་ནི་དང་པོར་འཕེན་པ་གཏོང་ཚུལ་ཡིན། །དེ་ཡང་བརྗེད་མེད་སྙིང་
ལ་བཅིང་བར་འོས། །དཀོར་ཟས་སྤྱོད་ཚེ་ལྡན་གྲོལ་གདེང་མེད་ན།།
ལྕགས་གོང་འབར་བ་འདྲ་བར་རྒྱལ་བས་གསུངས། །དགེ་སྦྱོང་བྱིན་
པའི་ཚུལ་དང་འདུ་ཤེས་བཅུ། །སེམས་དཔའི་གཞན་དོན་སྔགས་ཀྱི་
སྦྱིན་སྲེག་ཚུལ། །འདི་ནི་བཟའ་བ་ཟས་ཀྱི་རྣལ་འབྱོར་ཡིན། །དེ་
ཡང་བརྗེད་མེད་སྙིང་ལ་བཅིང་བར་འོས། །གོས་ནི་བཟང་ངན་མཐའ་
རུ་མ་ལྷུང་ཞིང་། །རྒྱུ་སོགས་རུང་བ་བགོ་ལུགས་ཚུལ་དང་མཐུན། །ནང་
གི་བླ་མ་ལྷ་ལ་མཆོད་རྫས་སུ། །བསྔོས་ན་རང་གཞན་ཚོགས་རྫོགས་
སྒྲིབ་པ་བྱང་། །འདི་ནི་གོས་དང་གནས་སོགས་སྤྱོད་ཚུལ་ཡིན། །དེ་
ཡང་བརྗེད་མེད་སྙིང་ལ་བཅིང་བར་འོས། །གཅིག་པུ་ཡིན་ཀྱང་ལུས་
ཀྱི་བག་མེད་སྤོངས། །མང་པོའི་ནང་དུ་ངག་གི་སྐྱོན་ཡོན་རྟོག །རྣམ་
པ་ཀུན་ཏུ་རང་སེམས་ཞུ་དག་བྱེད། །སྒོ་གསུམ་སྤྱོད་པ་མཐའ་དག་
ཆོས་དང་བསྟུན། །འདི་ནི་རྒྱུན་དུ་དྲན་ཤེས་བསྟེན་ཚུལ་ཡིན། །དེ་
ཡང་བརྗེད་མེད་སྙིང་ལ་བཅིང་བར་འོས། །གཉེན་ལ་ཧ་ཅང་ཆགས་
པ་མི་བྱ་ཞིང་། །དགྲ་ལ་ཧ་ཅང་འཁོན་འཛིན་མི་བྱ་སྟེ། །གསར་



95
བསླབ་བྱ་ཕྱོགས་བསྡུས། །
འགྲོགས་མི་ཆེ་ཕྱི་ཐག་བསྲིང་བ་དང་། །ཕོག་ཐུག་མི་མང་སྣ་ཐག་མ་
ཤོར་བྱ། །འདི་ནི་འཇིག་རྟེན་ཡ་རབས་སྤྱོད་ཚུལ་ཡིན། །དེ་ཡང་
བརྗེད་མེད་སྙིང་ལ་བཅིང་བར་འོས། །དོན་མེད་སྡིག་ཅན་གནས་སུ་
མི་འགྲོ་ཞིང༌། །འགྲོ་ཚེ་ཞི་དུལ་བག་ཡོད་འདུལ་བར་བསྟུན། །བདེ་
བ་ཅན་སོགས་དག་པའི་ཞིང་ཁམས་སུ། །འགྲོའོ་སྙམ་པའི་འཕེན་པ་
གོམས་པར་བྱ། །འདི་ནི་འཕྲལ་ཡུན་དགོས་པའི་དོན་དང་ལྡན། །དེ་
ཡང་བརྗེད་མེད་སྙིང་ལ་བཅིང་བར་འོས། །སྐྱིད་ཀྱང་མི་རློམ་དཀོན་
མཆོག་དྲིན་དུ་ལྟ། །སྡུག་ཀྱང་མི་འཁང་རང་གི་ལས་སུ་བསམ། །བསྟོད་
ལ་མི་དགའ་བསོད་ནམས་ཉམས་བྱེད་དང༌། །སྨད་ལ་མི་ཁྲོ་སྡིག་པའི་
ཕྱགས་མར་བསྒོམ། །འདི་ནི་ཆོས་བརྒྱད་མགོ་སྙོམས་གདམས་པ་ཡིན།།
དེ་ཡང་བརྗེད་མེད་སྙིང་ལ་བཅིང་བར་འོས། །ཉལ་ཁ་ཉིན་དེར་དགེ་
སྡིག་གང་བྱུང་བ། །བརྟགས་ཏེ་དགེ་བ་མང་ན་དགའ་བ་སྒོམ། །སྡིག་
པ་མང་ན་རང་ལ་གྱོད་བརྡལ་ཏེ། །ཕྱིར་བཅོས་བགྱིས་ནས་ཞག་ཏུ་
འགྲོགས་མི་བྱ། །འདི་ནི་ཉེས་ལྟུང་སྦྱོང་བའི་ཐབས་མཆོག་ཡིན། །དེ་
ཡང་བརྗེད་མེད་སྙིང་ལ་བཅིང་བར་འོས། །མཚན་ལྡན་བཤེས་གཉེན་
གཙུག་གི་རྒྱན་དུ་བསྟེན། །ཆོས་མཐུན་གྲོགས་བཟང་གྲིབ་མ་བཞིན་
དུ་འགྲོགས། །མི་དགེའི་བཤེས་དང་སྡིག་པའི་གྲོགས་པོ་ནི། །སྲིན་
མོའི་འཛུམ་དང་ཧ་ལའི་དུག་བཞིན་སྤོངས། །འདི་ནི་ཉམས་ལེན་ཀུན་
གྱི་མགོ་འདོན་ཡིན། །དེ་ཡང་བརྗེད་མེད་སྙིང་ལ་བཅིང་བར་འོས།།
ཆོས་ཚུལ་སྨན་གྱི་མིང་ཙམ་ཤེས་པ་ཡིས། །ཉོན་མོངས་གདུང་བའི་
ནད་རིམས་མི་སེལ་བས། །གང་ཤེས་རང་གི་རྒྱུད་ལ་སྦྱར་བྱས་ཏེ། །བྱང་



46
རྗེ་གུང་ཐང་པའི་གསུང་
ཆུབ་ལམ་དུ་འགྱུར་ངེས་མཛོད་ཅིག་ཅེས། །གསོལ་འདི་སྙན་རྒྱབ་བསེར་
བུ་མ་མཛད་པར། །ཇི་བཞིན་ལག་ཏུ་ལོངས་ཤིག་སྐལ་ལྡན་རྣམས།།
ཞེས་པ་འདི་ནི་ཧལ་ཧ་ཁུ་རེ་ཆེན་མོའི་གྲྭ་རིགས་དད་བརྩོན་ལྡན་པ་བློ་བཟང་རིགས་གྲོལ་གྱིས་
བསྐུལ་ངོར་༧བཙུན་པ་དཀོན་མཆོག་བསྟན་པའི་སྒྲོན་མེས་འཕྲལ་དུ་སྦྱར་བའི་ཡི་གེ་པ་ནི་སྔགས་
རམ་པ་དཀོན་མཆོག་ཀུན་དགའོ།།
།།
༈ བདེ་དགེ་ལེགས་ཚོགས་ཡོན་ཏན་དུས་གསུམ་དུ། །ཇི་སྙེད་བྱུང་
བ་ཐམས་ཅད་བླ་མའི་དྲིན། །སླར་ཡང་བཀའ་དྲིན་དྲན་པས་གསོལ་
འདེབས་ན། །རྣམ་དཀར་སྨོན་པ་འགྲུབ་པར་བྱིན་གྱིས་རློབས། །སྡུག་
བསྔལ་སྲིད་པའི་རྒྱ་མཚོ་བརྒལ་བའི་རྟེན། །དལ་འབྱོར་གྲུ་གཟིངས་
རྙེད་པ་བླ་མའི་དྲིན། །སླར་ཡང་བཀའ་དྲིན་དྲན་པས་གསོལ་འདེབས་
ན༑ ༑དོན་ལྡན་སྙིང་པོ་ལོན་པར་བྱིན་གྱིས་རློབས། །རྒན་གཞོན་
ངེས་མེད་འཆི་བ་མཐོང་བ་ན། །རང་ལ་བག་ཟོན་སྐྱེས་པ་བླ་མའི་དྲིན།།
སླར་ཡང་བཀའ་དྲིན་དྲན་པས་གསོལ་འདེབས་ན། །བསྐུལ་མ་ནང་
ནས་ཐེབས་པར་བྱིན་གྱིས་རློབས། །དཀོན་མཆོག་ལས་འབྲས་བསླུ་
བ་མེད་པ་ལ། །ཡིད་ཆེས་ཅུང་ཟད་རྙེད་པ་བླ་མའི་དྲིན། །སླར་ཡང་
བཀའ་དྲིན་དྲན་པས་གསོལ་འདེབས་ན། །བླང་དོར་ཚུལ་བཞིན་ནུས་
པར་བྱིན་གྱིས་རློབས། །འཁོར་བ་སྤྱི་དང་བྱེ་བྲག་སྡུག་བསྔལ་ལས།།
ཐར་འདོད་བག་ཙམ་སྐྱེས་པ་བླ་མའི་དྲིན། །སླར་ཡང་བཀའ་དྲིན་དྲན་
པས་གསོལ་འདེབས་ན། །ངེས་འབྱུང་རྣལ་མ་སྐྱེ་བར་བྱིན་གྱིས་རློབས།།



བསླབ་བྱ་ཕྱོགས་བསྡུས།
47,
སོ་སོ་ཐར་དང་བྱང་སེམས་གསང་སྔགས་ཀྱི། །སྡོམ་གསུམ་ཚང་བར་
ཐོབ་པ་བླ་མའི་དྲིན། །སླར་ཡང་བཀའ་དྲིན་དྲན་པས་གསོལ་འདེབས་
ན༑ ༑དམ་ཚིག་ཚུལ་བཞིན་བསྲུང་བར་བྱིན་གྱིས་རློབས། །རྒྱལ་
སྲས་སྤྱོད་པའི་གཞི་རྟེན་སེམས་བསྐྱེད་ལ། །ཡིད་སྨོན་འདུན་པ་སྐྱེས་
པ་བླ་མའི་དྲིན། །སླར་ཡང་བཀའ་དྲིན་དྲན་པས་གསོལ་འདེབས་ན།།
ཐེག་མཆོག་རྩ་བ་ཚུགས་པར་བྱིན་གྱིས་རློབས། །སྲིད་རྩ་གཅོད་བྱེད་
ཟབ་མོའི་ལྟ་བ་ལ། །སྒྲ་སྤྱིའི་བརྡ་ཙམ་འཇུག་པ་བླ་མའི་དྲིན། །སླར་
ཡང་བཀའ་དྲིན་དྲན་པས་གསོལ་འདེབས་ན། །ཆོས་ཀུན་དེ་ཉིད་རྟོགས་
པར་བྱིན་གྱིས་རློབས། །བྱིན་རླབས་གཏེར་གྱུར་ལྷ་སྔགས་དུ་མ་དང་།།
མཇལ་བའི་སྐལ་བཟང་ཐོབ་པ་བླ་མའི་དྲིན། །སླར་ཡང་བཀའ་དྲིན་
དྲན་པས་གསོལ་འདེབས་ན། །ཟབ་ལམ་མངོན་དུ་འགྱུར་བར་བྱིན་
གྱིས་རློབས། །བཟང་ངན་རྐྱེན་གྱི་སྣང་བ་ཅི་ཤར་ཡང་། །ལམ་གྱི་
གྲོགས་སུ་བསྒྱུར་འདོད་བླ་མའི་དྲིན། །སླར་ཡང་བཀའ་དྲིན་དྲན་པས་
གསོལ་འདེབས་ན། །ཉམས་ལེན་མཐའ་རུ་ཐོན་པར་བྱིན་གྱིས་རློབས།།
མ་འོངས་དུས་ན་ས་ལམ་སྤངས་རྟོགས་ཀྱི། །ཡོན་ཏན་སྐྱེས་ཚེ་དེ་ཡང་
བླ་མའི་དྲིན། །སླར་ཡང་བཀའ་དྲིན་དྲན་པས་གསོལ་འདེབས་ན། །འགྲོ་
ཀུན་མགོན་དུ་འགྱུར་བར་བྱིན་གྱིས་རློབས། །ཞེས་པ་འདི་ནི་ཧལ་ཧ་ཇ་སག་
ཐུ་རྒྱལ་པོའི་ཤོག་ནས་ལྷག་བསམ་དང་རྣམ་དཔྱོད་ཕུལ་དུ་བྱུང་བ་རབ་འབྱམས་པ་དཀོན་མཆོག་
སྨོན་ལམ་གྱིས་བསྐུལ་ངོར་༧བཙུན་པ་དཀོན་མཆོག་བསྟན་པའི་སྒྲོན་མེས་སྦྱར་བའི་ཡི་གེ་པ་ནི་
སྔགས་རམ་པ་དཀོན་མཆོག་ཀུན་དགའོ།། །།



8
རྗེ་གུང་ཐང་པའི་གསུང་
༈ བློ་བཟང་རྒྱལ་བའི་ཡབ་གཅིག་འཇམ་པའི་དབྱངས། །དགྱེས་
བཞད་ཀུན་མཁྱེན་འཇིགས་མེད་དབང་པོའི་སྡེའི། །བཞེད་དགོངས་བཤད་
སྒྲུབ་བསྟན་པའི་སྒྲོན་མེ་མཆོག །སྐལ་བ་ཇི་བཞིན་གང་འདུལ་སྐུར་སྟོན་
པའི། །འདྲེན་པ་མཚུངས་མེད་གཏན་གྱི་སྐྱབས་གཅིག་པུ། །ཁྱོད་ལས་
གཞན་ན་མེད་དོ་བརྩེར་དགོངས་ཏེ། །ཕྲ་རགས་འཁོར་བའི་འཇིགས་
ལས་བསྐྱབ་ཏུ་གསོལ། །བདེ་ཆེན་ཐར་པའི་གནས་དེར་དྲང་དུ་གསོལ།།
དུས་གསུམ་རྒྱལ་བ་ཀུན་གྱི་དགོངས་པའི་བཅུད། །བརྒྱད་ཁྲི་བཞི་སྟོང་
ཆོས་ཕུང་སྙིང་པོའི་དོན། །ཚང་ལ་མ་ནོར་མདོ་སྔགས་ལམ་བཟང་ཀུན།།
ཇི་བཞིན་གདམས་ཤིང་རྗེས་སུ་སྟོན་པ་ཡི། །དཔལ་ལྡན་བླ་མ་ཐར་པའི་
ས་མཁན་མཆོག །ཁྱོད་ལས་གཞན་ན་མེད་དོ་བརྩེར་དགོངས་ཏེ། །ཕྲ་
རགས་འཁོར་བའི་འཇིགས་ལས་བསྐྱབ་ཏུ་གསོལ། །བདེ་ཆེན་ཐར་པའི་
གནས་དེར་དྲང་དུ་གསོལ། །འོད་གསལ་མཁའ་ལ་བདེ་ཆེན་འོད་ལྔའི་
མདངས། །དག་པ་རབ་འབྱམས་བརྟན་གཡོའི་སྒྱུ་འཕྲུལ་གྱིས། །ལས་
བཞི་གྲུབ་ཆེན་བརྒྱད་དང་ཟུང་འཇུག་གི །དངོས་གྲུབ་རིན་ཆེན་འདོད་
དགུའི་མཆོག་སྦྱིན་པ། །ཁྱབ་བདག་འཁོར་ལོའི་མགོན་པོ་ཡི་དམ་ལྷ། །ཁྱོད་
ལས་གཞན་ན་མེད་དོ་བརྩེར་དགོངས་ཏེ། །ཕྲ་་ངགས་འཁོར་བའི་འཇིགས་
ལས་བསྐྱབ་ཏུ་གསོལ། །བདེ་ཆེན་ཐར་པའི་གནས་དེར་དྲང་དུ་གསོལ།།
དུས་གསུམ་རྒྱལ་ཀུན་ཐུགས་རྗེ་གཅིག་བསྡུས་ནས། །འགྲོ་བློར་གང་འཚམས་
གཟུགས་ཀྱི་སྐུར་བསྟན་ཏེ། །ཟབ་རྒྱས་ཆོས་ཀྱི་སྙིང་པོ་ཀུན་སྩོལ་པའི།།
ཐེག་གསུམ་ཐར་འདོད་ཡོངས་ཀྱི་གཙུག་གི་རྒྱན། །དཀོན་མཆོག་རྣམ་



བསླབ་བྱ་ཕྱོགས་བསྡུས། །
49
གསུམ་འདུས་པའི་ངོ་བོ་ཉིད། །ཁྱོད་ལས་གཞན་ན་མེད་དོ་བརྩེར་དགོངས་
ཏེ༑ ༑ ཕྲ་རགས་འཁོར་བའི་འཇིགས་ལས་བསྐྱབ་ཏུ་གསོལ། །བདེ་
ཆེན་ཐར་པའི་གནས་དེར་དྲང་དུ་གསོལ། །ཁྱད་པར་མི་འགྱུར་ལྷན་སྐྱེས་
དགའ་བ་མཆོག ་ །སྤྲོས་བྲལ་དེ་བཞིན་ཉིད་དང་རོ་གཅིག་པས། །སྐད་
ཅིག་ཉིད་ལ་སྲིད་རྩ་དྲུང་ཕྱུངས་ནས། །ཟུང་འཇུག་སྒྱུ་འཕྲུལ་དྲྭ་བའི་གུར་
ཁང་དུ། །ཉེ་བར་འཁྲིད་མཛད་དཔའ་བོ་མཁའ་འགྲོའི་གཙོ། །ཁྱོད་
ལས་གཞན་ན་མེད་དོ་བརྩེར་དགོངས་ཏེ། །ཕྲ་རགས་འཁོར་བའི་འཇིགས་
ལས་བསྐྱབ་ཏུ་གསོལ། །བདེ་ཆེན་ཐར་པའི་གནས་དེར་དྲང་དུ་གསོལ།།
གང་གི་བྱིན་རླབས་དབང་པོའི་རྡོ་རྗེ་ཡིས། །ནག་ཕྱོགས་སྡེ་དང་བཅས་
པའི་ས་འཛིན་རྐང་། །ཕྱེ་མར་འཐག་བྱེད་བསྟན་སྲུང་ཚོགས་ཀྱི་རྗེ། །མི་
ཕྱེད་དམ་ཚིག་རྡོ་རྗེའི་ཕྱག་རྒྱ་ཡིས། །དམ་ཅན་རྒྱ་མཚོའི་ཚོགས་ལ་མངའ་
བསྒྱུར་བ། །ཁྱོད་ལས་གཞན་ན་མེད་དོ་བརྩེར་དགོངས་ཏེ། །ཕྲ་རགས་
འཁོར་བའི་འཇིགས་ལས་བསྐྱབ་ཏུ་གསོལ། །བདེ་ཆེན་ཐར་པའི་གནས་
དེར་དྲང་དུ་གསོལ། །མདོར་ན་དེང་ནས་བྱང་ཆུབ་སྙིང་པོའི་བར། །གང་
གི་ཞབས་པད་གཙུག་གིས་གུས་མཆོད་ནས། །ལམ་གྱི་བར་ཆད་མཐའ་
དག་སེལ་བ་དང་། །མཐུན་རྐྱེན་ལེགས་ཚོགས་མ་ལུས་གྲུབ་པ་ཡི། །མགོན་
དང་སྐྱབས་དང་དཔུང་གཉེན་རེ་བའི་གནས།། ཁྱོད་ལས་གཞན་ན་མེད་དོ་
བརྩེར་དགོངས་ཏེ། །ཕྲ་རགས་འཁོར་བའི་འཇིགས་ལས་བསྐྱབ་ཏུ་གསོལ།།
བདེ་ཆེན་ཐར་པའི་གནས་དེར་དྲང་དུ་གསོལ། །ཞེས་པ་འདི་ནི་ཨུ་ཅུ་མུ་ཆིན་
ཤོག་ནས་དད་བརྩོན་བློ་དང་ལྡན་པ་བཀའ་བཅུ་དཀོན་མཆོག་སྐལ་ལྡན་གྱིས་བསྐུལ་ངོར་༧བཙུན་
པ་དཀོན་མཆོག་བསྟན་པའི་སྒྲོན་མེས་བྲིས་པའོ། །



རྗེ་གུང་ཐང་པའི་གསུང་
༼ཡ་༽
༈ དབྱིངས་སྤྲོས་དང་བྲལ་བའི་ལྷ་ལམ་ངོས། །ཡུལ་ཀུན་རྫོབ་སྣང་
བའི་འཇའ་ཚོན་དབུས། །གདན་པད་ཟླ་ཉི་མའི་དཀྱིལ་འཁོར་སྟེང་།།
ཕ་དྲིན་ཅན་རྩ་བའི་བླ་མ་དང་། །དབྱེར་མེད་པ་རྡོ་རྗེ་འཇིགས་མཛད་
ཆེ༑ ༑སྟེང་ཞལ་དགུ་འབར་བས་ཁམས་གསུམ་ཟ། །ཕྱག་སོ་བཞིས་
མཚོན་ཆ་སྣ་ཚོགས་འཛིན། །ཞབས་བཅུ་དྲུག་བགྲད་པས་ས་གསུམ་
གཡོ། །གཡང་སྲིད་ཞིའི་མཐའ་ལས་སྒྲོལ་བ་ཡི། །མགོན་ཁྱོད་མིན་
རེ་ས་གཞན་མེད་དོ། །ཐུགས་བརྩེ་བས་བདག་གི་མགོན་མཛོད་ལ།།
དགྲ་ཕྱི་ནང་གཤིན་རྗེའི་གཡུལ་ལས་སྐྱོབ། །རྒྱལ་ཀུན་གྱི་ཡབ་གཅིག་
འཇམ་པའི་དབྱངས། །ཁྲོ་རྒྱལ་གྱི་སྐུར་བསྟན་གཤིན་རྗེའི་གཤེད། །ངུར་
སྨྲིག་གི་གར་མཁན་བཙོང་ཁ་པ། །གསུམ་འདུས་ཀྱི་ངོ་བོ་དྲིན་ཅན་
རྗེ༑ ༑ཁྱོད་བླ་མ་ཡི་དམ་མཆོག་གསུམ་དང་། །དཔལ་ཆོས་སྲུང་
ཀུན་གྱི་ངོ་བོ་རུ། །ཡིད་རྩེ་གཅིག་གདུང་བས་གསོལ་འདེབས་ན། །སྤྲང་
སྐྱབས་མེད་བདག་གི་སྐྱབས་མཛོད་ཅིག །སྟོང་འཁོར་ལོས་བསྒྱུར་
བའི་དཔལ་འབྱོར་ཀྱང་། །རྨི་ལམ་གྱི་དགའ་སྟོན་རོལ་པ་འདྲ། །ཐབས་
བརྒྱ་ཡིས་བསྒྲུབས་ཀྱང་འདོར་དགོས་པའི། །ཚེ་འདི་སྣང་བྱིས་པའི་
རྩེད་འཇོ་ཡིས། །གཏན་འདུན་ལ་བསླུ་བའི་བློ་ངན་གྱི། །གདོན་
ཁོང་ན་གནས་འདི་དྲུངས་ཕྱུང་སྟེ། །ཆོས་རྣམ་དག་བསླབ་གསུམ་བསྲུང་
ནུས་པར། །རྒྱུད་བྱིན་གྱིས་རློབས་ཤིག་བླ་མ་ལྷ། །རང་སྲོག་ལས་
འཕང་བའི་གཅེས་སྤྲས་ཀྱིས། །ལན་གྲངས་མེད་བསྐྱངས་པའི་མ་རྒན་
རྣམས། །སྡུག་བསྔལ་གྱིས་མནར་བའི་ངང་ཚུལ་ལ། །ཤས་མི་



བསླབ་བྱ་ཕྱོགས་བསྡུས།
51
བཟོད་སྙིང་རྗེས་ཡིད་དྲངས་ཏེ། །ཡོངས་འགྲོ་བའི་དོན་གྱི་ཁུར་བཟུང་
ནས། །སྐྱབས་བླ་མེད་བྱང་ཆུབ་སྒྲུབ་པ་ཡི། །སེམས་བཅོས་མིན་
མྱུར་དུ་སྐྱེ་བ་རུ། །རྒྱུད་བྱིན་གྱིས་རློབས་ཤིག་བླ་མ་ལྷ། །དུས་ཡ་
མཐའ་མེད་པའི་འཁོར་བ་འདིར། །བཟོད་མེད་ཀྱི་སྡུག་བསྔལ་མྱོང་
གྱུར་ཀྱང་། །ད་དུང་ཡང་རང་གྲོལ་མི་འོང་བས། །དེའི་རྩ་བར་
གྱུར་པ་ངར་འཛིན་གདོན། །ཡུལ་སྟོང་པའི་དངོས་ལ་ཚུགས་ཐུབ་ཀྱི།།
བདག་གཞན་དུ་ཕྱེ་བའི་ཕུང་ཁྲོལ་གཞི། །བློ་འཁྲུལ་པའི་རང་མཚང་
རྟོགས་ནུས་པར། །རྒྱུད་བྱིན་གྱིས་རློབས་ཤིག་བླ་མ་ལྷ། །ཐ་མལ་གྱི་
སྐྱེ་ཤི་ལྕགས་ཀྱི་ཁམས། །སྐུ་གསུམ་གྱི་གསེར་འགྱུར་རྩིས་བྲན་ཏེ། །རྟེན་
བརྟེན་པ་དག་པའི་འཁོར་ལོའི་མདངས། །དམིགས་མེད་ཀྱི་དབྱིངས་
སུ་བཀྲ་བ་ཡིས། །ལྷན་སྐྱེས་ཀྱི་བདེ་བས་རབ་མྱོས་ཏེ། །དཔལ་ཟུང་
འཇུག་མཛེས་མའི་ལང་ཚོ་ལ། །དུས་རྟག་ཏུ་དགའ་བས་སྦྱོར་བ་རུ།།
རྒྱུད་བྱིན་གྱིས་རློབས་ཤིག་བླ་མ་ལྷ། །དུས་གསུམ་གྱི་དགེ་ཚོགས་མཆོད་
པར་འབུལ། །རང་གཞན་གྱི་སྡིག་ལྟུང་མ་ལུས་བཤགས། །ལར་
བསྐལ་པ་རྒྱ་མཚོར་རྟག་བཞུགས་ནས། །ཆོས་ཟབ་རྒྱས་ཀྱི་བདུད་རྩིའི་
དགའ་སྟོན་སྩོལ། །འདིས་མཚོན་གྱི་དགེ་བའི་དངོས་པོ་ཀུན། །དུས་
དེང་ནས་བྱང་ཆུབ་སྙིང་པོའི་བར། །རྗེ་བླ་མས་འབྲལ་མེད་རྗེས་འཛིན་
ཅིང༌། །མཆོག་དང་པོའི་སངས་རྒྱས་ཐོབ་ཕྱིར་བསྔོ། །ཞེས་པ་འདི་
ནི་སུ་ཉིད་ཤོག་ནས་རྣམ་དཔྱོད་ཡངས་པ་རབ་འབྱམས་པ་ངག་དབང་བསོད་ནམས་ཀྱིས་བསྐུལ་
ངོར༧བཙུན་པ་དཀོན་མཆོག་བསྟན་པའི་སྒྲོན་མེས་བྲིས་པའོ།།



རྗེ་གུང་ཐང་པའི་གསུང་
༈ ལྟ་བའི་མགུར་མ་དེ་ཉིད་ལྟ་བའི་མིག་འབྱེད་ཅེས་བྱ་བ་བཞུགས།།
དཔལ་བདེ་ཆེན་ཐུགས་རྗེའི་བདག་ཉིད་དེ། །དབྱིངས་སྤྲོས་བྲལ་ངང་
དུ་རོལ་པ་ཡིས། །མ་ཉམ་ཐག་འགྲོ་བའི་དབུགས་འབྱིན་པ། །རྗེ་བླ་
མའི་ཞབས་རྡུལ་གཙུག་གིས་མཆོད། །གནས་འཁོར་བའི་སྡུག་བསྔལ་
ཡོད་དོ་ཅོག །དགྲ་བདག་འཛིན་གདོན་གྱིས་བསྐྱེད་པས་ན། །དེ་
དྲུངས་ནས་འབྱིན་པའི་ཐབས་ཚུལ་ལ། །བུ་ཐར་འདོད་ཡོངས་ཀྱིས་
འབད་པར་རིགས། །ད་འོན་ཀྱང་ཕྲ་ལ་ཆེས་ཟབ་པ། །དོན་དེ་ཉིད་
རིག་པའི་སྔ་རོལ་ན། །ཆེས་རགས་པའི་མི་རྟག་སྡུག་བསྔལ་དང་། །སྟོང་
བདག་མེད་རྟོགས་དགོས་རིམ་པ་མང་། །ན་རྒན་གཞོན་མེད་པར་གློ་
བུར་གྱི། །རྐྱེན་དུ་མས་འཆི་བ་མཐོང་བཞིན་དུ། །རང་འཆི་སྙམ་བློ་
ཡང་མི་སྐྱེ་ན། །ལམ་ཟབ་མོའི་རྟོགས་པ་ག་ལ་སྐྱེ། །རྟེན་གཅིག་ལ་
ལོ་ཟླ་རེ་རེར་ཡང་། །སྐྱིད་སྡུག་དང་འབྱོར་རྒུད་ངེས་མེད་ཚུལ། །ཤེས་
བཞིན་དུ་ཞེན་པ་ཨ་འཐས་ལ། །བློ་ངེས་འབྱུང་རྣལ་མའི་རེ་བ་དཀའ།།
ཁོང་བྱེ་མདོ་སེམས་ཙམ་རང་རྒྱུད་པའི། །ཆོས་ལྟ་བའི་སྐས་ལ་མོས་
རིམ་བཞིན། །ཡར་མ་འཛེག་དང་པོ་ཁོ་ན་ནས། །ཆེས་མཐོན་པོའི་
སྦར་འཛིན་སྟོང་འུད་ཡིན། །ལར་བདག་ཅག་རང་རང་སྣང་བ་འདིར།།
ཐོ་མ་རེག་བདེན་པ་སོར་བཞག་གི །བློས་བཅོས་པའི་དགག་བྱ་འགོག་
པ་འདིས། །ཁོ་ལྷན་སྐྱེས་སྐུ་མཁར་བརྟན་དུ་གཏོང་། །མིང་དབུ་
མར་བཏགས་ཀྱང་རང་ཅག་རྣམས། །བློའི་ངོ་ན་བདེན་སྟོང་མཐར་
ཐུག་གི །མཚམས་འདི་ལས་ཕྲ་ཞིང་ཟབ་པ་ཞིག །ཁོང་དོན་སྨྲ་



བསླབ་བྱ་ཕྱོགས་བསྡུས། །
53
རྣམས་ཀྱང་དགོངས་ཏེ་མཆི། །གཅིག་དུ་བྲལ་ལ་སོགས་གཏན་ཚིགས་
ཀྱིས། །ཆོས་བདེན་མེད་ཁ་ཡིས་སྒྲུབ་ན་ཡང་། །སེམས་གཏད་སོ་
རྟག་གཅིག་རང་དབང་བའི། །བདག་ཕྱོགས་ཙམ་ཁེགས་ཀྱང་མཚར་
དུ་ཆེ། །ཁོང་དོན་སྨྲ་དོན་གྱི་ས་ལེ་སྦྲམ། །བདག་རགས་པའི་གཡའ་
དང་བྲལ་ཤུལ་ན། །དོན་བདེན་གྲུབ་དངོས་པོའི་རང་མདངས་ཤིག །ཚུར་
རྣམ་པ་གཏོད་བྱེད་ཡོད་དོ་ཟེར། །དེ་བཀག་སྟེ་རྣམ་རིག་སྨྲ་བ་རྣམས།།
ནང་འཛིན་པའི་པིར་གྱི་ངོས་འདི་ན། །ཡུལ་སྣ་ཚོགས་མདངས་བཀྲ་
བག་ཆགས་ཀྱི། །ཚོན་བདེན་པའི་ཤས་ཅིག་ཡོད་པར་སྨྲ། །ཁོང་
རང་རྒྱུད་པ་རྣམས་བདེན་པའི་དངོས། །ཡུལ་ཡུལ་ཅན་གང་ལ་མི་
དམིགས་ཀྱང་། །ལྕགས་རྡོ་དང་ཕྲད་པའི་རྟེན་འབྱུང་ལས། །མེ་
འབྱུང་བ་སྲེག་བྱེད་རང་མཚན་ཟེར། །དཔལ་ཀླུ་སྒྲུབ་དགོངས་པ་མཐར་
ཐུག་ནི། །བྱད་མེ་ལོང་ངོས་ལ་ཤར་བ་བཞིན། །སྣང་ཙམ་པོ་མ་
གཏོགས་ཕྱི་ནང་ན། །དོན་ངོ་བོས་གྲུབ་པ་འགར་ཡང་མེད། །སའི་
དུམ་བུར་དབུ་དང་ཕྱག་གོ་ཞེས། །མིང་བཏགས་ཀྱིན་བཅོས་པ་ཚོགས་ ་
ཙམ་ན། །ཕར་བཏགས་ཉམས་མེད་པར་རང་ངོས་ནས། །ཚུར་
གྲུབ་གྲུབ་འདྲ་ཡང་ག་ལ་བདེན། །དེ་ཡིན་ཀྱང་ཚོགས་པའི་རྟེན་འབྱུང་
གིས། །ལས་བསོད་ནམས་གསོག་པའི་གཞིར་འགྱུར་ཏེ། །རྐྱེན་
ཚོགས་པས་ཁང་ཁྱིམ་ཆ་བྱད་སོགས། །ཀུན་དགོས་པ་སྒྲུབ་ལ་བསྙོན་
དུ་མེད། །མགོན་སངས་རྒྱས་ནས་བཟུང་རང་ཅག་བར། །ཀུན་
བདེན་མེད་བརྗོད་པའི་ཚིག་འདྲ་ཡང་། །བློའི་འཆར་ཚུལ་ཤར་ནུབ་
བཞིན་གྱུར་པས། །ལམ་སོ་སོ་རང་རིག་སྤྱོད་ཡུལ་གསུངས། །གང་



6g
རྗེ་གུང་ཐང་པའི་གསུང་
རྐྱེན་ལས་སྐྱེས་པ་དེ་མ་སྐྱེས། །དེར་སྐྱེ་བའི་རང་བཞིན་ཡོད་མ་ཡིན།།
རྐྱེན་གཞན་ལ་ལྟོས་ཕྱིར་སྟོང་པ་ཞེས། །གསུང་དེ་ལས་ལྷག་པའི་སྟོན་
ཚུལ་མེད། །རྒྱུ་ཚོགས་བསགས་སྒྲིབ་སྦྱོང་གནད་སྨིན་ལ། །དེ་ཙམ་
གྱིས་ལྟ་བ་རྟོགས་ནུས་ཏེ། །མི་ཕལ་ཆེར་སྐྱེས་ཕྱིར་མི་སྐྱེས་ཞེས། །ཚིག་
དངོས་ཟིན་འགལ་བ་ལྟ་བུར་གོ །བློས་སྟོང་ཕྱོགས་བསམ་པས་སྟོང་
ཚུལ་རེ། །འཆར་སླ་ཡང་ཉེན་དང་གོལ་ས་ཆེ། །ལུགས་འོག་མ་
ཀུན་ཀྱང་རྟག་པ་ཡིན། །མཐའ་སྟོང་པས་སེལ་བར་མགྲིན་གཅིག་སྨྲ། །
སྣང་ཙམ་གྱི་རྟེན་འབྱུང་འདི་བསམ་པས། །དོན་སྟོང་པ་ཤར་ན་ཡ་མཚན་
ཏེ༑ ༑ཀུན་བདེན་པར་ཞེན་པའི་རྐྱེན་དེ་ཡིས། །ཕྱིར་བདེན་འཛིན་
གཞོམ་ནུས་སྐལ་བ་བཟང་། །འབྲས་རྒྱུ་ལ་ལྟོས་པའི་རྟེན་འབྱུང་ཙམ།། །
ཡོངས་དངོས་པོར་སྨྲ་བ་ཀུན་འདོད་ཀྱང་། །རྒྱུ་འབྲས་བུར་ལྟོས་ཤིང་
དགྲ་གཉེན་སོགས། །ཀུན་ཕན་ཚུན་ལྟོས་པའི་བཏགས་ཡོད་འདི། །ཡུལ་
དུས་གསུམ་བྱ་བྱེད་ཐམས་ཅད་ལ། །སྒོ་ཀུན་ནས་སྦྱར་ཏེ་དཔྱད་པ་
ཡིས། །དུས་དེང་སང་སྣང་ཚད་བདེན་ཞེན་འདི། །གོ་བཟློག་པས་
གང་སྣང་སྟོང་པར་འཆར། །དུས་དེ་ཚེ་ལྟ་བའི་དཔྱད་པ་རྫོགས། །དཔལ་
ཀླུ་སྒྲུབ་ཡབ་སྲས་དགོངས་པ་རྙེད། །གཡང་རྟག་ཆད་མཐའ་ལས་གྲོལ་
བ་ཡི། །མགོན་རྒྱལ་བ་དགྱེས་པའི་ལམ་དུ་ཞུགས། །དོན་དེ་ལྟར་
སྒྲུབ་པའི་རྒྱུ་ཡི་གཙོ། གཞི་དད་དང་ཚུལ་ཁྲིམས་ཞིང་ས་ལ། །ལྷ་
བླ་མའི་བྱིན་རླབས་དྲོད་ཕེབས་ཤིང་། །རྒྱུ་ངེས་དོན་དཔྱོད་པའི་ས་བོན་ ་
བཏབ། །རྐྱེན་ཚོགས་བསགས་སྒྲིབ་སྦྱོང་ཆུ་ལུད་བཀྱེ། །ལམ་གོལ་
བའི་རྩྭ་དང་ལྡུམ་བསལ་ན། །གནད་མཐར་ཐུག་ལྟ་བའི་ལོ་ཏོག་འཁྲུངས།།



བསླབ་བྱ་ཕྱོགས་བསྡུས།
རང་ཉམས་མྱོང་མེད་པའི་ཁ་བཤད་གླུས། །གཞན་ཆོས་ལ་འཁུལ་བ་
དཀའ་མོད་ཀྱང་། །ཕ་མཚན་ལྡན་བླ་མའི་གསུང་ཟློས་པའི། །དགེ་
འདི་ཡིས་འགྲོ་ཀུན་རྒྱལ་གྱུར་ཅིག །ཅེས་པ་འདི་ནི་བསྟན་པའི་གསལ་བྱེད་རྒྱལ་
མཁན་པོ་གྲགས་པ་རྒྱལ་མཚན་པའི་གསུང་གིས་བསྐུལ་བ་ལྟར་༧བཙུན་པ་དཀོན་མཆོག་བསྟན་
པའི་སྒྲོན་མེས་བྲིས་པའོ། །
༈ བསླབ་བྱ་ཟློག་སྒོམ་གྱི་ཚུལ་དུ་བྱས་པ་སྐྱོན་ཡོན་གསལ་བའི་མེ་ལོང་
ཞེས་བྱ་བ་བཞུགས། འབྲུག་པ་ཀུན་ལེགས་བཞིན་བཤད་ན། །མཐོས་
རྒྱག་དམས་རྒྱག་ལ་གཏོད་དེ། །གེ་སར་སྒྲུང་གླུ་ལ་ཉན་བཞིན། །དགའ་
མདོག་སྡུག་མདོག་རེ་གྱིས་དང་། །ཉམས་ལེན་གནད་འདྲིལ་ཞིག་བྱེད་
ན༑ ༑རྩ་བ་ཀུན་སློང་ནས་ཚུགས་དགོས། །གཏད་སོ་མེད་པ་ཞིག་
བྱེད་ན། །ཁ་ཟིན་སྣ་ཟིན་ནས་སྒོམས་ཤིག །སྒྲུབ་པ་མཐར་ཐོན་
ཞིག་བྱེད་ན། །མདུན་མ་སྣ་གཅིག་ལ་གཏོད་དགོས། །སྣ་སུན་ཕུག་
མེད་དུ་སྐྱར་ན། །འཕྲལ་ལ་ཚ་དྲག་རང་ཐོངས་ཤིག །རི་ཁྲོད་
དབེན་ངེས་ཤིག་བྱེད་པར། །འདུ་འཛི་གཏན་ཆོད་རང་དགོས་ཀྱི།
བསམ་སྦྱོར་གྲོང་ཡུལ་དུ་གཏད་ན། །རི་ཁའི་སྤྱང་ཀི་དང་འདྲའོ། །ལུས་
བདེ་སེམས་བདེ་རུ་འདུག་ན། །རང་ཤོང་སྤྱིལ་བུ་རུ་བསྡད་ཆོག །ངལ་
དུབ་ཟིན་མེད་ཅིག་བྱེད་ན། །ཁང་རྒན་ཞིག་འཆོས་ལ་རེམས་ཤིག །མཐོ་
རིས་ཐར་པའི་ལམ་ཚོལ་ན། །ལམ་སྟོན་བཤེས་གཉེན་ལ་རག་ལས།།
ཕྱི་ལྡིར་ནང་སྟོང་གིས་ཆོག་ན། །གྲགས་སྐམ་བླ་ཆེན་རེར་འཇུས་ཤིག།



56
རྗེ་གུང་ཐང་པའི་གསུང་
མགོན་སྐྱབས་བསླུ་མེད་ཅིག་བསྟེན་ན། །སྐྱིད་སྡུག་དཀོན་མཆོག་རང་
མཁྱེན་གྱིས། །མགོ་ཞྭས་གཉའ་གནོན་ཞིག་དགོས་ན། །ཁྲེལ་མེད་
རྗེ་དཔོན་ལ་སྟེན་ཅིག །སོས་བདེ་གུ་ཡངས་ཤིག་འདོད་ན། །སྣ་
ཐག་རང་མགོ་ལ་དཀྲི་དགོས། །མི་ཁོམ་སྟོང་འུར་ལ་གཟད་ན། །ཆེ་
ཆེ་མཐོ་མཐོའི་རྩར་རྒྱུག་ཅིག །གདོན་བགེགས་ཉེར་འཚེ་ཀུན་བཟློག་
ན༑ ༑ སྐྱབས་འགྲོ་ལས་འབྲས་ལ་ཕུགས་གཏོད། །བར་ཆད་རྐྱེན་
དབང་དུ་གཏོང་ན། །རྣམ་རྟོག་ཙབ་ཙབ་རང་གྱིས་ཤིག །རེ་བ་དོན་
ལྡན་ཞིག་བྱ་ན། །དཀོན་མཆོག་མཆོད་པ་ལ་བརྩོན་དགོས། །ཚེགས་
ཆེ་དོན་ཆུང་ཞིག་བྱེད་ན། །ཕྱུག་པོའི་ངོ་འཛིན་ལ་འབོད་ཅིག །ནམ་
ཕུགས་ལེགས་པ་ཞིག་འདོད་ན། །ལས་འབྲས་ལག་རྟེན་དུ་བྱེད་དགོས།།
རང་གིས་རང་སྨ་ཞིག་འབེབས་ན། །ཧ་ཅང་བློ་རྒོད་པོ་གྱིས་ཤིག །འཕྲལ་
ཡུན་ཀུན་སྐྱིད་ཅིག་འདོད་ན། །དགེ་བ་བྲེ་ཕུལ་གྱིས་གསོག་དགོས།།
འདི་སྡུག་ཕྱི་སྡུག་ལ་གཏོང་ན། །ཁེ་ཚོང་བུན་ལོག་ལ་རེམས་ཤིག །བསྟན་
འཛིན་གྲལ་མཇུག་ཏུ་སྡོད་ན། །རང་རྒྱུད་བསླབ་གསུམ་ལ་ཚག་གིས།།
མི་འཛིན་བཤིག་པ་རང་དགའ་ན། །དུས་དང་ཚུལ་བསྟན་ལ་ཁག་ཞོག།
ཉེས་ལྟུང་མཚོན་རྣོན་གྱིས་འཇིགས་ན། །དྲན་ཤེས་གོ་ཆ་རང་སྟེན་དགོས།།
མཐོ་རིས་སྲོག་འཆད་ལ་མི་འཛེམ། །ཁྲེལ་མེད་གཅེར་རྒྱུག་རང་གྱིས་
ཤིག །ཕྱི་བཙུན་ནང་བཙུན་ཞིག་བྱེད་ན། །དགག་སྒྲུབ་འདུལ་བ་
དང་བསྟུན་དགོས། །མིག་སྔར་མཛེས་ཆོས་ཀྱིས་ཆོག་ན། ། སྒྱུར་
སྒྱུར་ཞུམ་ཞུམ་རང་གྱིས་ཤིག །དད་པ་གཏིང་ཁུལ་ཞིག་སྐྱེས་ན། །བརྩོན་
པ་ལྷོད་མེད་ཅིག་སླེབ་ཡོང༌། །རི་བོང་ཅལ་རྒྱུག་གི་དད་པས། །ཕྱག་



བསླབ་བྱ་ཕྱོགས་བསྡུས།
57
འཚལ་རྡུལ་གཙུབ་རང་ཡིན་ནོ། །དོན་ལྡན་རྣམ་དཀར་གྱི་ལས་ལ།།
སྤྲོ་བ་བརྩོན་འགྲུས་ཀྱི་དོན་ཡིན། །དོན་མེད་སྡུག་ལས་ལ་ཕོད་བཙུགས།།
གླང་རྒན་ས་གཤེག་རང་ཡིན་ནོ། །རྣམ་འབྱེད་ཤེས་རབ་རང་ཡིན་ན།།
གསུང་རབ་དགོངས་དོན་ལ་འཇུག་དགོས། །འཕྲལ་ལ་ཤེས་མདོག་
གི་བློ་ཡང་། །ཟླ་འོད་དོན་རྩ་ན་མི་གསལ། །འཆད་ཉན་རྣམ་དག་ཏུ་
འགྲོ་བ། །བླ་སློབ་མཚན་ལྡན་ཞིག་འཛོམས་དགོས། །ཆོས་མེད་
དད་མེད་གཉིས་འཚོགས་ན། །ཉིན་ཁའི་ཁ་བདལ་རང་ཡིན་ནོ། །ཐོས་
པ་དོན་ལྡན་ཅིག་བགྱིད་ན། །གང་ཤེས་རྒྱུད་ཐོག་ཏུ་སྦྱོར་དགོས། །
མཁས་པ་དོན་མེད་ཅིག་བྱེད་ན། །ཐ་སྙད་ཚིག་སྐམ་རང་སྒྲུགས་ཤིག།
ཆོས་པ་ཚད་ལྡན་རང་ཡིན་མིན། །རང་སེམས་དཔང་པོ་རུ་འཇོག་དགོས།།
གཞན་མགོ་སྐོར་ཐབས་ཀྱིས་ཆོག་ན། །མིག་བཙུམ་ཁ་འཇམ་རང་གྱིས་
ཤིག །གསང་སྔགས་ཚུལ་བཞིན་དུ་སྒྲུབ་ན། །དམ་ཚིག་སྡོམ་པ་ལ་
གཟབ་དགོས། །མི་ཕུང་བདག་བརླག་ཅིག་བྱ་ན། །གྲུབ་རྫུའི་སྨྱོ་
སྤྱོད་རང་སྟོན་ཅིག །ཉིན་མཚན་དོན་ལྡན་དུ་བྱེད་ན། །རྒྱུན་དུ་རང་
སེམས་ལ་བལྟ་དགོས། །མི་ཚེ་སྟོང་ཟད་དུ་གཏོང་ན། །དོན་མེད་
ངག་འཁྱལ་རང་ཤོད་ཅིག །ཞག་གཅིག་སྡོད་ངེས་ཀྱང་མེད་པས། །འཆི་
ཁར་ཕན་ངེས་ཤིག་བྱ་དགོས། །ཡང་ན་གཏད་ཡོད་བཞིན་གྱིས་ལ།།
ལོ་བརྒྱའི་ས་བཅད་རང་ཁྲོམས་ཤིག །ཕྱིར་འབྱོན་རང་དབང་ཞིག་
ཡོད་ན། །ཕར་འགྲོ་དེ་ལས་ཀྱང་ཡོད་དགོས། །མིན་ན་འབྱོན་
མདོག་གི་ཤོམ་ར། །ཤེས་བཞིན་རང་གིས་རང་སླུས་ཤིག །རིགས་
དྲུག་གང་རུང་གི་གནས་སུ། །སྐྱེ་ཞིག་ངེས་པར་ནི་སྐྱེ་བས། །དེ་



S8
རྗེ་གུང་ཐང་པའི་གསུང་
དུས་ཕན་ངེས་ཀྱི་ཆོས་ཤིག །ད་ལྟ་བསྒྲུབས་ན་རང་ཨེ་དགའ། །སྐུ་
སྐྱེ་བསྟན་དོན་དུ་བྱོན་ན། །བཤད་སྒྲུབ་ལག་རྗེས་ཤིག་ཡོད་དགོས།།
འཁོར་བའི་ཟོང་རྟེན་ཞིག་བྱེད་རྒྱུར། །བཙན་ཕྱུག་བུ་ཕོ་རེས་ལོས་ཆོག།
མནན་གྱིན་མཐོ་བ་ཞིག་བྱེད་ན། །ཡོན་ཏན་སློབ་པ་ལ་སྒྱུར་དགོས།།
བཏེགས་ཀྱིན་དམའ་བ་ཞིག་བྱེད་ན། །བརྒྱག་ཆེས་མགོ་རྒྱལ་ལ་ཐོངས་
ཤིག །གཞན་ཕན་རྣལ་མ་ཞིག་སྒྲུབ་ན། །སྔོན་ལ་རང་གི་རྒྱུད་དུལ་
དགོས། །ཚོང་ཟོང་དབང་བསྐུར་ལ་བྱེད་རྒྱུར། །ཆོས་ལ་དྲེད་ཀྱིན་
རང་ཁམ་ཆེ། །མངོན་ཤེས་ཏིང་འཛིན་ལས་འབྱུང་ཞིང་། །དེ་རྒྱུ་
ཚུལ་ཁྲིམས་ལ་རག་ལས། །རྒྱུ་མེད་འདྲེ་མཐོང་གི་ཅལ་ཅོལ། །སྡོམ་
པའི་ཕྱགས་མ་རང་ཡིན་ནོ། །ཐོས་བསམ་སྒོམ་གསུམ་གྱི་སྨན་སྦྱོར།།
ཉོན་མོངས་གཉེན་པོ་རུ་འགྲོ་དགོས། །ཆགས་སྡང་ང་རྒྱལ་གྱི་སྨན་ལོག།
ནད་ཀྱི་ཁ་སྣོན་ལས་མེད་དོ། །སྐྱེ་རྒུའི་གཙུག་རྒྱན་ཞིག་བྱེད་ན། །འགྲོ་
དྲུག་སྤྱི་བོ་རུ་འཁུར་དགོས། །ཀུན་གྱིས་ཞེན་ལོག་ཅིག་ཉོ་ན། །གཞན་
ལ་བརྙས་སྨོད་རང་ཐོངས་ཤིག །བྱ་བ་འཆུག་མེད་ཅིག་སྒྲུབ་ན། །རང་
དཔེ་གཞན་དཔེ་གཉིས་སྦྱོར་དགོས། །མིན་ལོག་རྒྱབ་འགལ་རང་གཏོང་
ན༑ ༑རང་འདོད་གཅིག་པུ་ལ་གཅུས་ཤིག །གཞན་གྱིས་རྩིས་ཐོག་
ཏུ་སྡོད་ན། །དོན་ཉུང་ཁོག་དྲང་ཞིག་བྱེད་དགོས། །ཀུན་གྱིས་
བརྙས་པ་ཞིག་བྱ་ན། །ཁ་མང་རྫུན་ཤོབ་རང་ཤོད་ཅིག །མི་རུང་མི་
རུང་རང་བྱས་ན། །རུང་བའི་དོན་སྟེང་ནས་མི་འཛུར། །ཅི་སྐྱོན་ཅི་
སྐྱོན་རང་བྱས་ན། །འདི་སྐྱོན་དམྱལ་བ་ནས་བསྟན་ཡོང་། །ཕམ་
པས་མནར་མེད་དུ་འཕེན་པས། །མ་བྱིན་ལེན་སོགས་ལ་འཛེམ་དགོས།།



བསླབ་བྱ་ཕྱོགས་བསྡུས།
59
མིན་ན་ཞོ་གང་གི་དོན་དུ། །སྡོམ་པ་གཏོར་རྒྱག་རང་གྱིས་ཐོངས། །ཕྱུག་
པོ་བློ་བདེ་ཞིག་དགའ་ན། །ཆོག་ཤེས་བང་མཛོད་ལ་བརྟེན་དགོས།།
དབུལ་པོ་གང་མེད་ཅིག་བྱེད་ན། །མཁོ་ཆེའི་སྐྱེ་རལ་དེ་ཟེད་ཅིག །ནོར་
རྫས་དོན་ལྡན་དུ་བྱེད་ན། །རློམ་མེད་ཆོས་ཕྱོགས་སུ་གཏོང་དགོས།།
ཙི་ཙིའི་རྣམ་ཐར་ལ་མོས་ན། །མུག་བསོག་སྡུག་བསོག་རང་གྱིས་ཤིག།
བུ་ལོན་མེད་པ་ཞིག་འདོད་ན། །དད་གཤིན་དཀོར་རྫས་ལ་འཛེམ་དགོས།།
ལན་ཆཊ་གང་ཆེ་ཞིག་འགྲན་ན། །གང་ཚོ་གང་ཞིམ་ལ་རྒྱུག་ཅིག །ཀུན་
ཡིད་ཟིན་པ་ཞིག་འདོད་ན། །འདྲིས་མེད་དབེན་པ་རུ་སྦ་དགོས། །གཅིག་
བཟུང་གཉིས་ཤོར་རང་དགོས་ན། །དུས་ངན་མི་ངན་གྱི་ངོ་ཟུངས།།
ཉམས་དགའ་གུ་ཡངས་སུ་སྡོད་ན། །དགྲ་མེད་གཉེན་མེད་ཅིག་བྱ་དགོས།།
རེ་དྭགས་ཚེར་མལ་དུ་ཉལ་ན། །ལ་རྒྱ་ཕྱོགས་རིས་ལ་སྒྲིམས་ཤིག །རྒྱལ་
པོ་ང་ཆེ་ཞིག་འདོད་ན། །ལྟོས་མེད་ཆིག་ཐུབ་ཀྱི་རིར་སྡོད། །ཡང་
ན་ཁས་ཕེར་དང་ལག་ཡོང་། །ཀུན་གྱིས་མངག་བདེ་ཡི་གཡོག་གྱིས།།
མདུན་མ་སྟབས་བདེ་ཞིག་དགོས་ན། །བྱ་བ་རང་ཚོད་ལ་དཔག་དགོས།།
མི་ཐེག་སྡུག་འོག་ཏུ་འཛུལ་ན། །དྲན་ཚད་དེ་མ་ཐག་རྩོམས་ཤིག །དགྲས་
ཀྱང་ཟོན་བྱེད་ཅིག་ཡོང་བར། །ཚིག་གཅིག་དོན་སྟེང་དུ་སྡོད་དགོས།།
གཉེན་ཡང་ཁོ་ཆད་ཅིག་བྱེད་ན། །སྒ་ལོག་སྟན་ལོག་རང་གྱིས་ཤིག །
གནོད་བྱེད་ཁྱི་མང་གིས་གཙེས་ཀྱང་། །ཁ་རོག་ཙོག་འདུག་ལ་སྐྱོན་
མེད། །དལ་མེད་རུབ་པ་ཞིག་བྱེད་ན། །སྤྲང་དབྱུག་དགུ་སྐོར་དུ་
གྱིས་ཤིག །ཆེན་པོ་ཕུགས་བརྟན་ཞིག་བྱེད་ན། །ཡ་རབས་སྲོལ་
བཟང་གི་འཕྲོ་སྐྱོངས། །མཛོ་སྦྲེལ་གཡང་ལྟུང་ཞིག་བྱེད་ན། །མ་
་



60
རྗེ་གུང་ཐང་པའི་གསུང་
རབས་གྲོགས་ངན་ལ་སྙིང་གཏོད། །ཉལ་བཞིན་དགེ་ཆེན་ཞིག་བྱེད་
ན༑ ༑གཞན་ལ་ཡི་རང་རང་སྒོམ་དགོས། །ཆགས་སྡང་རྒྱལ་ཕམ་
ལ་མཉན་ན། །སྡིག་ལྟུང་ནམ་མཁའ་ནས་བབ་ཡོང་། །ཆོས་སྲིད་ཇི་
འདྲ་ཞིག་བྱེད་ཀྱང་། །ངོ་ཚ་ཁྲེལ་ཡོད་འདི་གལ་ཆེ། །ཁྲེལ་མེད་ཕོ་
རྒོད་དུ་རློམ་ན། །ནམ་ཕུགས་རྒྱལ་ཁམས་ལ་བསྟན་ཡོང་། །གོ་ན་
འཇིག་རྟེན་གྱི་སྣང་བ། །ཀུན་ཀྱང་བློ་སྦྱོང་དུ་ཤར་ཡོང་། །མིན་ན་
གསུང་རབ་ཀྱི་པོ་ཏི། །བརྒྱ་ཕྲག་ཕྱག་མཛོད་དུ་རྩིག་ཅིག །ཀུན་
རྫོབ་བཤད་བཤད་ཀྱིས་མི་ཚར། །ཤིང་སྣ་རྡོ་བསྒུལ་གྱིས་རི་འཛད།།
གོ་རིམ་ངེས་ཅན་གྱི་ཁྲིག་མེད། །ཤ་ཟིན་སྤུ་ཟིན་ནས་བཤད་ཡོད། །བློ་
སྐྱེད་འདུག་ན་ནི་ལོངས་ཤིག །ཁ་བརྒྱག་དཔེ་འཐེན་ཡང་བྱས་ཆོག །
བསམ་བཟང་ཡིན་ཁུལ་དུ་ཡོད་པས། །ངག་འཁྱལ་དུ་མི་འགྲོ་ལས་ཆེ་
ཨང་། །འདི་ནི་༧བཙུན་པ་དཀོན་མཆོག་བསྟན་པའི་སྒྲོན་མེས་བྲིས་པ་ལགས། དེའང་
འབྲུག་པ་ཀུན་ལེགས་ཀྱི་མགུར་མ་ཕལ་ཆེར་ཟློག་སྒོམ་གྱི་ཚུལ་དུ་བཟང་ངན་གཉིས་རེ་སྦྲགས་
ཏེ་ཉམས་དོད་པོ་ཞིག་འདུག་པའི་ལད་མོ་བྱས་པ་ཡིན། ལད་མོ་ཞེས་པའང་བཤད་ལུགས་
དབྱིབས་མཚུངས་བྱས་པ་ཡིན་གྱི། འགའ་ཞིག་ལྟར་ཚིག་བརྐུས་པ་དང་། དོན་གཡར་བ་
ནི་མིན་ནོ།། །།
དེ་ང་ལ་
ས་སྟག་ཟླ་༡༡ ཚེས་ ༧ ལ་ཐུན་གསེང་དུ། རྣམ་རྟོག་རླུང་གིས་མགོ་
བོ་འཁོར། །སྙིགས་དུས་ཀྱི་སྤྱོད་པར་ཞེན་ཁ་ལོག །ཁ་འཁྱལ་སྐྱག་
པ་འཆོར་ཉེ་བས། །རང་རང་གི་ན་བཟའ་ཕར་ལ་འཐེན། །ཤེས་



བསླབ་བྱ་ཕྱོགས་བསྡུས།
6/
རབ་ཀྱི་རལ་གྲི་སོ་གཉིས་མ། །ཤེས་བྱའི་གནས་ལ་གདེངས་ཆེས་པས།།
རང་མགོ་སྨས་པ་ཨ་ཙ་མ། །རྣོ་ཕྱོགས་གཅིག་ཡིན་ན་ཆོག་པ་ལ། །
འབད་རྩོལ་གྱི་རྟ་རྒོད་ཁ་ཡན་པོ། །བྱ་བའི་ཐང་ལ་རྒྱུག་ཆེས་ན། །གཡང་
དུ་ལྷུང་བ་ཨ་ཙ་མ། །སྲབ་མཐུར་ཞིག་ཡོད་ན་ཆོག་པ་ལ། །རྒྱུ་ནོར་
གྱི་གོ་རེ་ཅུང་རྡོག་དེ། །བརྣབ་སེམས་སྐྱུར་རྩིས་གསོབ་ཆེས་ན། །ཚལ་
བར་འགས་པ་ཨ་ཙ་མ། །ཟ་བདེ་ཞིག་བྱུང་ན་ཆོག་པ་ལ། །སྨྲ་
མཁས་ཀྱི་དཀར་ནག་ལྕེ་གཉིས་པོ། །གང་འགྲིག་ལ་གློག་བཞིན་འཁྱུག་
ཆེས་ན། །རྩེ་མོ་འཆག་པ་ཨ་ཙ་མ། །ལྕེ་གཅིག་རང་ཡིན་ན་ཆོག་པ་
ལ༑ ༑མཛའ་གཅུགས་ཀྱི་གྲོགས་མཆེད་འཕར་འགྲོ་ཟུང་། །ཚོད་
མེད་ཀྱི་མཐུན་ཚབས་ཆེ་དྲག་ན། །མཉམ་དུ་རུལ་བ་ཨ་ཙ་མ། །འགྲོགས་
ལུགས་ཤིག་བྱས་པས་ཆོག་པ་ལ། །མིང་གོ་ས་སྐམ་པོའི་ཤིང་སྡོང་ལ།།
ཇེ་མཐོ་ཇེ་མཐོར་འཛེག་ཆེས་ན། །ཕྲ་ས་ནས་འཆག་པ་ཨ་ཙ་མ། །རྐེད་
པ་རུ་བསྡད་ན་ཆོག་པ་ལ། །གྲགས་སྐམ་གྱི་བོན་པོའི་རྔ་ཁོག་དེ། །ཚོད་
མེད་དུ་ཤེད་ཀྱིས་བརྡུང་ཉེས་ན། །གཞུང་རལ་དུ་འགྲོ་བ་ཨ་ཙ་མ། །སྒྲ་
ལྷོད་པོར་བྱས་ན་ཆོག་པ་ལ། །མཚན་སྙན་པོའི་རམ་གྱིས་བསྐྱབས་
པའི་ཝ། །ཁྱད་འཕགས་ཀྱི་ཆེ་བ་འདོན་ཉེས་ན། །ཐན་སྐད་ཀྱིས་
བརྒྱལ་བ་ཨ་ཙ་མ། །འཛུམ་དམུལ་ལེ་བཞུགས་ན་ཆོག་པ་ལ། །ཆོས་
སྲིད་ཀྱི་འབྱོར་པའི་ཉི་ཟླ་གཉིས། །གནམ་གང་ལ་ལྷན་ཅིག་འཛོམས་
ཆེས་ན། །མུན་ནག་ཏུ་འགྲོ་བ་ཨ་ཙ་མ། །རན་པ་ཞིག་བྱུང་བས་
ཆོག་པ་ལ། །བྱ་བཞག་གི་མདུན་གྲོས་གཙུབ་ཤིང་ཟུང་། །ས་མཚམས་
མེད་པར་བརྡར་ཆེས་ན། །གཉི་ག་འཚིག་པ་ཨ་ཙ་མ། །དྲོས་ཐོག་



62
རྗེ་གུང་ཐང་པའི་གསུང་
ནས་བཞག་ན་ཆོག་པ་ལ། །བསོད་ཆུང་གི་མི་ངན་དྲེའུ་མོ། །ཁ་དྲག་
དབང་ཆེའི་མངལ་སྦྲུམ་ན། །རང་གཤེད་དུ་འགྲོ་བ་ཨ་ཙ་མ། །ཤ་
ཡང་དུ་བསྡད་ན་ཆོག་པ་ལ། །བསྟན་འགྲོའི་དོན་གྱི་འོ་མ་ཞིག །བསྲུབ་
པའི་སྙིང་པོ་བཙལ་ཆེས་ན། །བཤང་དྲི་ཁ་བ་ཨ་ཙ་མ། །དཀར་
ཡིན་ཐོག་ཏུ་བཞག་ན་ཆོག་པ་ལ། །འོ་འདོད་འབོད་པའི་གླང་བུ་ང་།།
སྐྱོན་གྱི་ས་རློག་འཕེན་ཆེས་པ། །རང་ཐོག་ཏུ་བབ་པ་ཨ་ཙ་མ། །ཁ་
རོག་བསྡད་ན་ཆོག་པ་ལ། །གཏམ་འདི་ཀུན་ལ་འཕོག་གྱུར་ཅིག །ཕོག་
ནས་གོ་བློ་སྐྱེ་གྱུར་ཅིག །ཕྱི་མ་ཅུང་ཟད་བསམ་གྱུར་ཅིག །བླང་
དོར་ལག་ཏུ་ལེན་གྱུར་ཅིག །ཅེས་པ་ལྗགས་རྩོམ་མཛད།། ༎ དང་
༼ས་༽
༈ འཇམ་དཔལ་གཤིན་རྗེའི་གཤེད་པོ་དང་། །དབྱེར་མེད་རྩ་བའི་
བླ་མ་ཡིས། །དེང་ནས་བྱང་ཆུབ་སྙིང་པོའི་བར། །འབྲལ་མེད་རྗེས་
སུ་འཛིན་གྱུར་ཅིག །ཕྱི་ནང་ཉེར་འཚེ་ཞི་བ་དང་། །ཆོས་ལྡན་
འདོད་དོན་འགྲུབ་པའི་ཕྱིར། །སྙིང་ནས་གུས་པས་གསོལ་འདེབས་
ན༑ ༑འབྲལ་མེད་ཐུགས་རྗེས་བཟུང་དུ་གསོལ། །མ་འོངས་ཚེ་
རབས་ཀུན་ཏུ་ཡང་། །སྲིད་ཞིའི་འཇིགས་པ་ལས་སྒྲོལ་ཕྱིར། །ཁྱོད་
མིན་སྐྱབས་གཞན་མི་འཚོལ་བས། །འབྲལ་མེད་ཐུགས་རྗེས་བཟུང་དུ་
གསོལ། །མདོར་ན་ལེགས་ཚོགས་ཀུན་གྱི་སྒོ། །ཁྱོད་ཞབས་གུས་
པས་བསྙེན་པ་ལས། །མཆོག་ཐུན་དངོས་གྲུབ་མ་ལུས་པ། །བདེ་
བླག་ཉིད་དུ་འགྲུབ་གྱུར་ཅིག །བླ་མའི་སྐུ་ཚེ་རབ་བརྟན་ཅིང་། །རྒྱལ་ ་



བསླབ་བྱ་ཕྱོགས་བསྡུས།
བའི་བསྟན་པ་ཕྱོགས་བཅུར་རྒྱས། །འགྲོ་ཀུན་དགེ་ལ་སྤྱོད་པ་ཡིས།།
རྫོགས་ལྡན་དཔལ་ལ་སྤྱོད་གྱུར་ཅིག །ཅེས་པ་འདིའང་སུ་ཉིད་ཤོག་ནས་
དད་ལྡན་རབ་འབྱམས་པ་བློ་བཟང་ཤེས་རབ་དང་བསྟན་འཕེལ་གཉིས་ཀྱིས་བསྐུལ་ངོར་༧བཙུན་
པ་དཀོན་མཆོག་བསྟན་པའི་སྒྲོན་མེས་སྦྱར་བའི་ཡི་གེ་པ་ནི་སྔགས་རམ་པ་དཀོན་མཆོག་ཀུན་
དགའོ།། །།
༼ཧ་༽
༈ བདག་དང་ཕ་མ་རིགས་དྲུག་སེམས་ཅན་མ་ལུས་པ། །དཀོན་ .
མཆོག་གསུམ་འདུས་བླ་མ་རྣམས་ལ་སྐྱབས་སུ་མཆི། །བསྟན་པའི་བདག་
པོ་རྫོགས་སངས་རྒྱས་ལ་སྐྱབས་སུ་མཆི། །འགྲོ་བའི་སྒྲོན་མེ་དམ་པའི་
ཆོས་ལ་སྐྱབས་སུ་མཆི། །ཐེག་གསུའཕགས་ཚོགས་དགེ་འདུན་རྣམས་
ལ་སྐྱབས་སུ་མཆི། །ཡི་དམ་མཁའ་འགྲོ་ཆོས་སྲུང་ཀུན་ལ་སྐྱབས་སུ་
མཆི། །གསོལ་བ་འདེབས་སོ་ཐུགས་རྗེའི་སྤྱན་གྱིས་གཟིགས་སུ་གསོལ།།
གསོལ་བ་འདེབས་སོ་བྱིན་རླབས་ལྕགས་ཀྱུས་དྲང་དུ་གསོལ། །མི་བཟད་
ལས་དང་ཉོན་མོངས་འཆིང་བ་བཅད་དུ་གསོལ། །འདི་དང་བར་དོ་
ཕྱི་མའི་འཇིགས་ལས་བསྐྱབ་ཏུ་གསོལ། །ཁྱད་པར་འཆི་ཚེ་འདི་སྣང་
ཞེན་ཆགས་བཟློག་ཏུ་གསོལ། །དད་གུས་དགེ་སེམས་སྟོབས་ལྡན་སྐྱེ་
བར་བྱིན་གྱིས་རློབས། །གནད་གཅོད་སྡུག་བསྔལ་ཚོར་བ་དྲག་པོ་བསལ་
དུ་གསོལ། །འབྱུང་བ་ལོག་པའི་སྒྲ་བཞིའི་འཇིགས་ལས་བསྐྱབ་ཏུ་གསོལ།།
དུག་གསུམ་རང་མདངས་གཡང་ས་གསུམ་ལས་བསྒྲལ་དུ་གསོལ། །འོད་
གསལ་སེམས་ཉིད་རང་ངོ་འཕྲོད་པར་བྱིན་གྱིས་རློབས། །རྒྱུས་མེད་



64
རྗེ་གུང་ཐང་པའི་གསུང་
བར་དོའི་འཕྲང་ལས་བདེ་བར་དྲང་དུ་གསོལ། །འཇིགས་རུང་གཤིན་
རྗེའི་ཕོ་ཉའི་འཇིགས་ལས་བསྐྱབ་ཏུ་གསོལ། །སྲིད་པར་འདྲེན་པའི་
ཆགས་སྡང་ཀུན་རྟོག་བསལ་དུ་གསོལ། །འཁྲུལ་སྣང་བདེན་མེད་གནས་
ལུགས་རྟོགས་པར་བྱིན་གྱིས་རློབས། །དེ་ཚེ་བླ་མ་ལྷ་ཡི་ཞལ་བཟང་
མངོན་གྱུར་ཅིང་། །སྙན་པའི་གསུང་གིས་དབུགས་དབྱུང་དགའ་དད་
ཤུགས་དྲག་སྐྱེས། །དེ་ཡིས་ས་མཁན་མཛད་ནས་བདེ་བ་ཅན་སོགས་
སུ༑ ༑འདབ་སྟོང་པདྨའི་སྙིང་པོར་རྫུས་ཏེ་སྐྱེ་བར་ཤོག །མདོར་ན་
ཚེ་རབས་ཀུན་ཏུ་དམ་པའི་མགོན་གྱིས་བཟུང་། །ཕྱིན་ཅི་ལོག་གི་བློ་
སྣ་ངན་པ་མི་སྐྱེ་ཞིང་། །ཚང་ལ་མ་ནོར་རྒྱལ་བའི་བསྟན་ལ་ལེགས་བསླབས་
ཏེ༑ ༑འགྲོ་ཀུན་དོན་དུ་བླ་མེད་བྱང་ཆུབ་མྱུར་ཐོབ་ཤོག །ཅེས་བར་
དོ་འཕྲང་སྒྲོལ་གྱི་གསོལ་འདེབས་མདོར་བསྡུས་པ་འདི་ནི་དད་ལྡན་དགེ་སློང་ངག་དབང་དོན་གྲུབ་
ཀྱིས་བསྐུལ་ངོར་༧བཙུན་པ་དཀོན་མཆོག་བསྟན་པའི་སྒྲོན་མེས་བྲིས་པའོ།། །།
༼ཨ་༽
ལ་་་
༈ ཉམས་མྱོང་རྒན་པོའི་འབེལ་གཏམ་ཡིད་འབྱུང་དམར་ཁྲིད་ཅེས་
བྱ་བ་བཞུགས་སོ། །སྐྱེ་བའི་ས་བོན་སྤངས་པ་ཡིས། །རྒ་ཤིའི་སྡུག་
བསྔལ་མི་འབྱུང་བ། །ཟག་ཟད་ཐུབ་པ་རྣམས་ལ་འདུད། །འཁོར་
བའི་རྒྱུན་ལམ་བཅད་དུ་གསོལ། །སྲིད་པའི་འབྲོག་དགོན་ཐང་དཀྱིལ་
ན༑ ༑ རྒས་འཁོགས་རྒད་པོ་ཉལ་བ་ལ། །ལང་ཚོས་དྲེགས་པའི་
གཞོན་ནུ་ཞིག །འོངས་ཏེ་ཅོ་འདྲི་འདི་སྐད་གླེང༌། །རྒད་པོ་འགྲོ་
འདུག་བྱ་བྱེད་ཀུན། །གཞན་དང་མི་མཐུན་ཅལ་ཅོལ་རང་། །བྱེད་



65
བསླབ་བྱ་ཕྱོགས་བསྡུས།
པའི་རྒྱུ་མཚན་ཅི་ཡིན་ཟེར། །དེ་ལ་རྒད་པོས་ལན་སྨྲས་པ། །ཡོག་ ་
ལི་ཤ་དར་ཁྲག་དར་གྱི། །འཕུར་མ་ལྡིང་ཁྱོད་ང་ལ་ཉོན། །ང་ཡང་
ལོ་འགའི་སྔོན་ཙམ་ན། །ཁྱོད་ལས་ལྷག་སྒོས་ལྷག་ཅིག་ཡིན། །བརྒྱུགས་
ན་གྱི་ལིང་རྟ་ཡང་ཟིན། །བཟུང་ན་བྱང་ཁའི་འབྲོང་ཡང་ཐུབ། །ཡང་
ཟོར་ནམ་མཁའི་བྱ་དང་མཚུངས། །མཛེས་པ་ལྷ་ཕྲུག་གཞོན་ནུ་འདྲ།།
བཀྲག་མདངས་ཅན་གྱི་གོས་ཀྱང་གྱོན། །རིན་ཐང་ཅན་གྱི་རྒྱན་ཡང་
བཏགས། །ཞིམ་མངར་ཅན་གྱི་ཟས་ཀྱང་ཟོས། །བང་རྩལ་ཅན་གྱི་
རྟ་ཡང་ཞོན། །རྩེ་རྒོད་མ་བྱས་གཅིག་ཀྱང་མེད། །དགའ་སྐྱིད་མ་
མྱོང་གཅིག་ཀྱང་མེད། །འཆི་བ་འོངས་དོགས་ག་ལ་ཡོད། །རྒ་
བའང་ཐོག་ཏུ་འོངས་མ་སྙམ། །མཛའ་བཤེས་འདུ་འཛིའི་འར་འུར་
གྱིས། །གཡེངས་ནས་མགོ་བོ་འཁོར་བའི་ཐོག །རྒ་བའི་སྡུག་བསྔལ་
གཡོ་ཅན་འདིས། །འཇབ་ནས་འོངས་ཏེ་ཅར་གྱིས་མནན། །རང་
རྒས་རང་གིས་མ་ཚོར་ལ། །ཚོར་བའི་དུས་སུ་འཕྱིས་ནས་གདའ། །ཤེལ་ ་
གྱི་མེ་ལོང་ལ་བལྟས་ཚེ། །རང་ལུས་ལ་ཡང་སྐྱུག་རེ་བྲོ། །སྤྱིར་ན་ ་
ལུས་སེམས་ཐམས་ཅད་ཉམས། །ལྷག་པར་མགོ་ནས་ཐུར་ཉམས་ཏེ།།
རྒས་པ་ཨ་བྷི་ཥཱིཉྩའི་ཆུས། །མགོ་ནས་དབང་རབ་བསྐུར་བ་འདྲ། །སྐྲ་
ལོ་དུང་ལྟར་དཀར་བ་འདི། །ནག་ནོག་དྲི་མ་དག་པ་མིན། །འཆི་
བདག་མཆིལ་མའི་རྒྱང་མདའ་དེ། །བ་མོའི་ཟོལ་གྱིས་བབས་པ་ཡིན།།
དཔྲལ་བའི་རྭ་གཉེར་ཁྲིག་ཁྲིག་འདི། །བུ་ཆུང་རྒྱག་པའི་ཞོ་གཉེར་མིན།།
ཚེ་ཚད་ལོ་མང་འདས་པའི་གྲངས། །དུས་ཀྱི་ཕོ་ཉས་བྲིས་པ་ཡིན། །བལྟ་
འདོད་ཟིམ་ཟིམ་མང་བ་འདི། །མིག་ཏུ་དུ་བ་སོང་བ་མིན། །དབང་



66
རྗེ་གུང་ཐང་པའི་གསུང་
པོ་ཉམས་པས་རབ་རིབ་ཀྱིས། །བསྒྲིབས་ནས་བྱ་ཐབས་ཟད་པ་ཡིན།།
རྣ་བ་གཏད་ནས་ཉན་པ་འདི། །ལྐོག་ཏུ་གསང་གཏམ་ཡོད་པ་མིན།།
སྒྲ་ཀུན་རྒྱང་ན་གྲགས་པ་བཞིན། །ཤར་ཏེ་ཐོས་སུ་རེ་བ་ཡིན། །སྣ་
ཆུ་ཐིགས་ཐིགས་འབབ་པ་འདི། །མུ་ཏིག་དོ་ཤལ་བསྟར་བ་མིན། །
གསལ་འཚེར་ལང་ཚོའི་ཆབ་རོམ་དེ། །གདུང་བྱེད་ཉི་མས་བཞུས་པ་
ཡིན། །སོ་ཡི་ཕྲེང་བ་ལྟུང་བ་འདི། །སྐྱེ་འདོད་སེའུ་བརྗེས་པ་མིན། །
ཚེ་འདིའི་ཁ་ཟས་ཚང་བ་ཡིས། །ཟ་བྱེད་ལག་ཆ་བསྡུས་པ་ཡིན། །ཁ་
ཆུ་ཐར་ཐར་བྱེད་པ་འདི། །ས་ལ་ཆག་ཆག་འདེབས་པ་མིན། །སྔོན་ །
སྤྱད་ལོངས་སྤྱོད་ཐམས་ཅད་ལ། །ཞེན་ལོག་ཐུད་ཀྱིས་འདེབས་པ་ཡིན།།
མི་གསལ་ལྡབ་ལྡིབ་སྨྲ་བ་འདི། །སྐད་རིགས་གཞན་ཞིག་ཤོད་པ་མིན།།
དོན་མེད་ངག་འཁྱལ་སྨྲ་ཆེས་པས། །ལྕེ་ཡང་ཨ་ཐང་ཆད་པ་ཡིན།།
བཞིན་རས་བསྡུས་ཤིང་མདོག་ངན་པ། །སྤྲེའུའི་འདྲ་འབག་གྱོན་པ་
མིན། །གཡར་པོའི་ལང་ཚོ་ཕྱིར་ཁྱེར་བས། །མི་སྡུག་རང་མདོག་
བསྟན་པ་ཡིན། །མགོ་བོ་ཡུག་ཡུག་བྱེད་པ་འདི། །གཞན་གྱི་བྱ་
བར་འཕྱ་བ་མིན། །མཐར་བྱེད་དབྱུག་པའི་སྣེ་ཕོག་པས། །མ་ ་
བཟོད་ཀླད་པ་འདར་བ་ཡིན། །ལམ་ལ་ཁ་གཏད་སྒྱུར་བ་འདི། །རྒྱ་
ཁབ་བོར་ནས་ཚོལ་བ་མིན། །ས་ལ་ལང་ཚོའི་ནོར་བུ་དང༌། །དྲན་
པ་སྟོར་བའི་རྣམ་འགྱུར་ཡིན། །ལངས་ཚེ་སུག་བཞི་འཛུགས་པ་འདི། །
ཕྱུགས་ཀྱི་ལད་མོ་བྱས་པ་མིན། །བྱིན་པས་ལུས་པོ་མ་ཐེག་པའི། །རམ་
འདེགས་ལག་པས་བྱེད་པ་ཡིན། །སྡོད་ཚེ་ཆེམ་གྱིས་ལྷུང་བ་འདི། །
གྲོགས་ལ་འཁང་ར་བྱེད་པ་མིན། །སྤྲོ་དགའི་སེམས་ཀྱི་དཔྱང་ཐག་



67
བསླབ་བྱ་ཕྱོགས་བསྡུས། །
དང༌། །ལང་ཚོའི་ཟུངས་ཐག་ཆད་པ་ཡིན། །འགྲོ་ཚེ་ཡོམ་ཡོམ་
འཁྱོར་བ་འདི། །མི་ཆེན་གོམ་སྟབས་བྱེད་པ་མིན། །ན་ཚོད་ཁུར་པོ་
ཧ་ཅང་རང་། །ལྕི་བས་ཡོ་དྲང་ཤོར་བ་ཡིན། །ལག་པ་ཡབ་ཡབ་
འདར་བ་འདི། །ནོར་ལ་ཧབ་ཤ་བྱེད་པ་མིན། །ལག་པར་འོང་ཚད་
ཅིག་ཅར་དུ། །གཤིན་རྗེས་འཕྲོགས་ཀྱིས་དོགས་པ་ཡིན། །བཟའ་
བཏུང་ཉུང་ཤས་སྤྱོད་པ་འདི། །ཟས་ལ་སེར་སྣ་བྱེད་པ་མིན། །ལྟོ་
བའི་མེ་དྲོད་ཉམས་པ་ཡིས། །མི་རྒན་སྐྱེལ་གྱིས་དོགས་པ་ཡིན། །གོས་
ཆུང་སྲབ་བདེ་གྱོན་པ་འདི། །ཡང་ཆས་བྱས་ནས་འཁྲབ་རྒྱུ་མིན། །ནང་
གི་ལུས་སྟོབས་ཤོར་བ་ཡིས། །གོས་ཀྱང་ཁུར་དུ་སོང་བ་ཡིན། །སྟོད་ །
དབུགས་འཚང་ཞིང་ཕུ་འདེབས་པ། །གཞན་ལ་སྔགས་ལྕག་བརྡེག་པ་
མིན། །དབུགས་ཀྱི་འགྱུ་བ་བྲེང་བྲེང་འདི། །ནམ་མཁར་ཡལ་་
འདོད་སྔ་ལྟས་ཡིན། །བྱ་སྤྱོད་ཐམས་ཅད་འགྱུར་བ་འདི། །ཅོལ་ ་
ཆུང་གང་དྲན་བྱེད་པ་མིན། །རྒས་པའི་གདོན་གྱིས་ཟིན་པ་ཡིས། །རང་
འདོད་དབང་ནི་མེད་པ་ཡིན། །ལས་དོན་ཐམས་ཅད་བརྗོད་པ་འདི། །
སྣང་ཆུང་ཧར་རྒྱག་བྱས་པ་མིན། །རྟེན་གྱི་དབང་པོ་ཉམས་པ་ཡིས།།
དྲན་རིག་ཤེས་པ་རྡེབ་པ་ཡིན། །ད་ལྟ་ང་ལ་འཕྱ་མི་དགོས། །རྒས་ ་
པ་མ་བགོས་སྤྱི་ན་ཡོད། །ལོ་གསུམ་ལོན་དུས་ཁྱོད་ལ་ཡང་། །བང་ ་
ཆེན་སྔ་མ་སླེབ་ནས་འོངས། །ངས་བཤད་རྣ་བར་མི་འགྲོ་སྟེ། །ཉམས་
མྱོང་ནང་ནས་སྐྱེས་ཏེ་འོངས། །དེང་སང་ཚེ་ལོ་མར་འགྲིབ་པས། །ང་ ་
ཡི་ལོ་ཙམ་ཁྱོད་མི་སྡོད། །གལ་ཏེ་བསྡད་ན་ཚོད་འདི་ལ། ། །ཁ་ཡང་ ་
ཆེར་གྲག་མི་ནུས་མོད། །བྱས་པའི་ལན་དུ་གཞོན་ནུ་ཡིས། །མིས་ ་



68
རྗེ་གུང་ཐང་པའི་གསུང་
འཕྱ་ཁྱིས་འགོམ་བླ་འཚོང་པོ། །ཁྱོ་འདྲ་བྱས་ཏེ་སྡོད་པ་ལས། །སྔོན་
དུ་ཤི་ན་དགའ་ཟེར་ཞེས། །ལན་དུ་རྒད་པོ་ཁྲེལ་འཛུམ་བཅས། །ཚེ་
རིང་སྐྱིད་རྒྱག་འདོད་པ་ལ། །རྒས་པ་མི་འདོད་ཨ་རེ་གླེན། །ཤི་
ཡང་སྐྱིད་རྒྱུ་དཀའ་མོ་ཡིན། །དད་ཟས་དཀོར་ཟས་མ་ཟོས་ཤིང་། །དམ་
ཚིག་སྡོམ་པ་ཚུལ་བཞིན་བསྲུངས། །ཐོས་བསམ་སྒོམ་པ་བྱས་ཡོད་ན།།
ནམ་ཞིག་ཤི་ཡང་སྐྱིད་པ་ཡིན། །ང་ནི་དེ་འདྲ་ཅུང་ཟད་ཀྱང་། །སེམས་
ལ་འཛིན་རྒྱུ་མི་འདུག་པས། །ཕུང་པོ་རྒས་རུང་གསོན་ན་དགའ། །ཞག་
གཅིག་ཡིན་ཀྱང་བསྡད་ན་སྙམ། །བྱས་པས་གཞོན་ནུ་བློ་འགྱུར་ཏེ།།
བདེན་ནོ་བདེན་ནོ་རྒད་པོ་བངྒེན། །མིག་གིས་མངོན་སུམ་མཐོང་བ་
དང་། །ཁྱོད་ཀྱི་བཤད་པ་ངོ་འཕྲོད་པས། །དམར་ཁྲིད་སེམས་ལ་
འབབ་པ་བྱུང༌། །རྒས་པའི་སྡུག་བསྔལ་ཡ་རེ་ང་། །རྒད་པོ་གོ་
མཐོང་རིག་གསུམ་ཆེ། །འཇིགས་པ་དེ་འདྲ་མི་འབྱུང་བའི། །ཐབས་
ཤིག་ཡོད་ན་དྲང་པོར་ཤོད། །བྱས་པས་རྒད་པོ་འཛུམ་བཞིན་དུ། །དེ་
ཡི་ཐབས་ཡོད་ལས་ཀྱང་སླ། །བྱེད་ཀྱང་ཕལ་ཆེར་མི་དགོས་མོད། །སྐྱེས་
ཚད་ཐམས་ཅད་འཆི་ན་ཡང་། །རྒས་ནས་འཆི་བ་ཉུང་ཤས་ཡིན། །
དགོས་རྒྱུ་མི་འཆིའི་ཐབས་དགོས་ཀྱང་། །དེ་ནི་གང་དུ་སོང་ཡང་མེད།། །
སྔོན་བྱོན་སངས་རྒྱས་བྱང་སེམས་དང༌། །སྐྱེས་ཆེན་རྒྱལ་བློན་ཐམས་
ཅད་འདས། །ད་ལྟ་བཞུགས་པ་ཀུན་ཀྱང་འདའ། །ཁྱོད་རང་གཅིག་
པུར་གང་ནས་སྡོད། །དེ་བས་ཆོས་ཤིག་བྱེད་ནུས་ན། །རྒས་པས་
ལུས་པོ་རྒུད་ན་ཡང་། །སེམས་ལ་དགའ་སྤྲོའི་གདེང་ཞིག་ཡོད། །འཆི་
བ་ཐོག་ཏུ་བབས་ན་ཡང་། །བུ་ཆུང་ཕ་ཁྱིམ་འགྲོ་བ་འདྲ། །ཐབས་



བསླབ་བྱ་ཕྱོགས་བསྡུས། །
_ 69
ཀྱི་ཡང་རྩེ་འདི་ལས་ལྷག །སངས་རྒྱས་ལ་ཡང་གསུང་དུ་མེད། །མི་
རྒན་ང་ཡི་སྙིང་གཏམ་ཡིན། །འོན་ཀྱང་ངས་བཤད་ཁ་ན་མེད། །རང་
དོན་རང་གིས་བསམ་བློ་ཐོངས། །བྱས་པས་གཞོན་ནུས་ལེགས་སོ་ལེགས།།
འོན་ཀྱང་གཉེན་གྱི་ལས་དོན་དང་། །ཁང་གཞི་ནོམ་པའི་གཏོང་ལེན་
སོགས། །བྱ་བ་ལས་དོན་འཕྲོ་མང་བས། །ལོ་འགར་ཁོམ་པ་མི་
འདུག་ཀྱང་། །དེ་རྗེས་ངེས་པར་ཆོས་ཤིག་བྱེད། །དེ་དུས་ངེད་
གཉིས་ཕྲད་དགོས་ཟེར། །རྒད་པོ་ཤིན་ཏུ་མ་མགུ་བར། །ཁྱོད་ཀྱི་
བསམ་དོན་སྟོང་པ་ཡིན། །ལོ་འགའི་འཕྲོ་ནས་བྱེད་སྙམ་པ། །ང་
ལའང་སྔ་མོ་ཞིག་ནས་ཡོད། །ལས་འཕྲོ་མི་རྒན་ཁ་སྤུ་བཞིན། །བཅད་
ཀིན་བཅད་ཀིན་ཇེ་མང་ཡིན། །ལོ་འགའ་ལོ་འགའ་མ་ཚར་བའི། །ངང་
ལ་མི་ཚེ་ཚར་ནས་ཐལ། །ཕྱི་བཤོལ་འདི་ཡིས་ཐམས་ཅད་བསླུས། །ཁྱོད་
ལ་ཆོས་ཀྱི་རེ་བ་མེད། །དོན་མེད་ཁ་བཤད་ཉི་མ་འཕུལ། །དེ་བས་
ཁྱེད་རང་ཡུལ་དུ་སོང་། །རྒན་པོ་མ་ཎི་འདོན་དུ་ཆུག །བྱས་པས་
གཞོན་ནུ་ཧ་ལས་ཏེ། །རྒད་པོ་རྟོག་དཔྱོད་མི་གཏོང་བར། །དེ་འདྲ་
ཟེར་ལུགས་གང་ན་ཡོད། །བྱ་བ་ལས་དོན་འདི་ཙམ་ཞིག །བསྐྱར་
ནས་འཇོག་ལུགས་ཇི་ལྟར་ཡོད། །བྱས་པས་རྒད་པོས་ཨ་ཧ་ཧ། །ང་
ལ་དེ་སྐད་བྱས་ཆོག་སྟེ། །ལྷོ་ཕྱོགས་འདི་ན་བྱ་བའི་འཕྲོ། །ཨེ་
འགྲུབ་རྟོག་དཔྱོད་མི་གཏོང་བའི། །རྒད་པོ་བཙན་པོ་མ་ཞིག་ཡོད། །དེ་
ལ་གྲོས་ཤིག་ཨེ་ཆུད་ལྟོས། །དེ་ཡིས་ཧབ་རྒྱུག་བྱས་པའི་ཉིན། །རྒན་
གཞོན་མཐོ་དམན་ཐམས་ཅད་ཀྱི། །ལས་འཕྲོ་རྩི་སྐུད་བྲེགས་པ་བཞིན།།
ཟིང་ངེ་བཞག་ནས་འགྲོ་གིན་སྣང༌། །དེ་དུས་མི་སྐྱར་ཐབས་མེད་ཡིན།།



70
རྗེ་གུང་ཐང་པའི་གསུང་
གནས་ལུགས་མི་འཆོལ་དབང་མེད་ཡིན། །ནམ་རྐྱང་བསྐྱུར་ནས་འགྲོ་
བ་ལ། །ད་ལྟ་བསྐྱར་ན་དོན་ཡོད་ཡིན། །འོན་ཀྱང་ཕན་པར་སྨྲ་བ་
དཀོན། །དེ་བས་དེ་ལ་ཉན་པ་དཀོན། །བྱས་པས་གཞོན་ནུས་ཕྱག་
བཙལ་ཏེ། །བླ་མ་དབུ་གདུགས་སྐོར་མཁན་ནས། །དགེ་བཤེས་ཆེ་
གཉན་ཚོ་ལ་ཡང་། །གདམས་པ་འདི་ལས་ཟབ་མི་འདུག །རྒད་
པོའི་ཚུལ་བཟུང་དགེ་བའི་བཤེས། །ཁྱེད་ཀྱིས་ཅི་གསུངས་བཞིན་དུ་
བྱེད། །ད་དུང་གདམས་པ་ཐུགས་རྗེས་གཟིགས། །བྱས་པར་རྒད་
པོས་འོ་ན་ལེགས། །རྒད་པོས་མ་མྱོང་དགུ་མྱོང་ཡང་། །དང་པོར་
ཆོས་ཀྱི་རྐང་ཚུགས་པ། །འདི་ལས་དཀའ་ཞིག་མི་འདུག་པས། །རྒས་
ཤིང་འཁོགས་ནས་ཡོང་ས་མེད། །བྱེད་ན་གཞོན་པའི་དུས་འདིར་གྱིས།།
གཞོན་དུས་རྐང་ཞིག་འཛུགས་ཐུབ་ན། །རྒས་ཀྱང་ལག་ལེན་སླ་ཚོད་
རེད། །ཆོས་ཀྱི་གནད་ཅིག་གོ་བྱུང་ན། །ཅི་བྱས་ཆོས་སུ་འགྲོ་ཚོད་
རེད། །བློ་སྣ་མ་མང་དྲན་ཐོག་རང་། །འདི་ནས་ཆོས་ལ་ཆིག་དྲིལ་
མཛོད། །རྩ་བ་བཤེས་གཉེན་ཚུལ་བཞིན་བསྟེན། །དམ་ཚིག་སྡོམ་
པ་མིག་བཞིན་སྲུངས། །འདི་སྣང་འཁྲི་བ་རྦད་ཀྱིས་ཆོད། །བློ་
བཟང་རྒྱལ་བསྟན་སྙིང་པོ་ལ། །ཐོས་བསམ་སྒོམ་གསུམ་གཅིག་ཏུ་དྲིལ།།
རྒྱབ་རྟེན་བསག་སྦྱང་ལ་འབད་ན། །སངས་རྒྱས་ལག་པའི་རྩེ་ན་ཡོད།།
ཨ་རེ་དགའ་ལ་ཨ་རེ་སྐྱིད། །བུ་གཅེས་བསམ་པ་འགྲུབ་ནས་ཡོང་།།
བྱས་པས་གཉིས་ཀ་གྲོས་མཐུན་ཏེ། །དེ་ཡི་ཉིན་མོ་རིང་ནས་བཟུང་།།
ཆོས་བརྒྱད་དྲི་མས་མ་སྦགས་པའི། །དམ་ཆོས་སྒྲུབ་པ་ལྷུར་བླངས་
སོ༑ ༑དེ་ལྟར་རྒན་གཞོན་འཆར་སྒོ་དང་། །ཉམས་ལ་དཔག་པའི་



བསླབ་བྱ་ཕྱོགས་བསྡུས།
71
གཏམ་འདི་ཡང་། །རང་གཞན་མཐའ་དག་ཉམས་ལེན་ལ། །བློ་ཁ་
ཕྱོགས་པའི་རྒྱུར་གྱུར་ཅིག །རང་ལ་ཉམས་མྱོང་མ་མཆིས་ཀྱང་། །
སེམས་ཅན་མོས་པ་སྣ་ཚོགས་པར། །འདི་འདྲ་ཡིས་ཀྱང་ཕན་སྲིད་
སྙམ། །དཀོན་མཆོག་བསྟན་པའི་སྒྲོན་མེས་བྲིས། །འདིའང་རྟོག་བཟོ་
ཙམ་ཞིག་མ་ཡིན་གྱི་བཞི་བརྒྱ་པ་ལས། ། ཁྱོད་རིང་གསོན་པ་ལ་དགའ་ཞིང་། །
རྒན་ཉིད་ལ་ཁྱོད་མི་དགའ་ན། །ཨེ་མ་ཁྱོད་སྤྱོད་སྐྱེ་བོ་ནི། །འདྲ་ལ་
དམ་པ་ལྟ་བུར་འགྱུར། །ཞེས་དང་། དེའི་འགྲེལ་པ་ཟླ་བས་མཛད་པ་ལས། མི་
རྒན་པོ་འགའ་ཞིག་སྐྱེད་མོའི་ཚལ་དུ་ཞུགས་པ་ལ་གཞོན་ནུ་རྣམས་ཀྱིས་རྒད་
པོ་ཁྱོད་གཟུགས་ངན་ནོ་ཞེས་བཞད་གད་དུ་བྱེད་ཅིང་དེ་རྣམས་ཀྱིས་ཡུན་
རིང་དུ་གསོན་པར་འདོད་པའང་ཡིན་ཏེ། དེའི་ཕྱིར་དེ་རྣམས་ཀྱི་སྤྱོད་ ，
པ་ནི་རྨོངས་པའི་སྐྱེ་བོ་དང་འདྲ་བ་ཁོ་ན་ལ་དམ་པ་ལྟར་འགྱུར་རོ། །དེའི་
ཕྱིར་དེ་ལྟར་ན་བདག་ཉིད་ཀྱི་སྡུག་བསྔལ་རིག་པས་གཞན་འཆི་བ་ན་གཞན་
དག་ཀྱང་འདི་ལྟ་བུའི་ཆོས་ཅན་ནོ་ཞེས་སྐྱོ་བ་དང་ལྡན་པར་བྱ་དགོས་སོ།།
ཞེས་པའི་དགོངས་པ་གསལ་བར་བྱས་པ་ཡིན་ནོ།། །
།
༈ ཁྲི་ཆེན་གུང་ཐང་འཇམ་པའི་དབྱངས་དཀོན་མཆོག་བསྟན་པའི་
སྒྲོན་མེས་མཛད་པའི་མི་རྟག་སྒོམ་ཚུལ་གྱི་བསླབ་བྱ་ཚིགས་སུ་བཅད་པ་
བཞུགས་སོ། །དཔལ་བདེ་བ་ཆེན་པོའི་མཁའ་དབྱིངས་ངོས། །སྐུ་
གང་འདུལ་བཀོད་པའི་སྤྲིན་དཀྲིགས་ཏེ། །ཆོས་ཟབ་དང་རྒྱ་ཆེའི་ཆར་
འབེབས་པ། །རྗེ་བླ་མ་རྣམས་ལ་ཕྱག་འཚལ་ལོ། །དུས་ལན་གཅིག་



72
རྗེ་གུང་ཐང་པའི་གསུང་
རྙེད་པའི་དལ་འབྱོར་འདི། །དོན་མ་གྲུབ་ལག་ནས་འཆོར་ཉེན་གདའ།།
ད་ཐར་པའི་ལམ་ལ་བསྙེགས་རེ་རན། །དོན་དེ་ཕྱིར་བསྐུལ་མའི་ལྕག་
འདི་ཟུངས། །ལོ་ཟླ་བ་འདི་ལ་འདི་སྣང་གི །ལས་བྱ་བྱེད་ཚགས་སུ་
ཚུད་བྱས་ནས། །སླར་གཙང་མའི་ཆོས་ཤིག་བྱེད་སྙམ་པ། །འདི་
ཐམས་ཅད་བསླུ་བའི་ཕུང་འདྲེ་ཡིན། །ཚེ་འདི་སྣང་བྱ་བ་ཆུ་གཉེར་འདྲ།།
གཅིག་འདས་རྗེས་གཅིག་གིས་མནན་ནས་འོངས། །དེ་སྒྲུབ་ཀྱིན་སྒྲུབ་
ཀྱིན་མང་དུ་འགྲོ། །ད་བཙན་ཐབས་སུ་བཅད་ན་མི་ལེགས་སམ། །ཆོས་
བྱེད་ཀྱི་སང་ཉིན་འཆར་གྱི་བར། །འཆི་དུས་ཀྱི་དེ་རིང་སླེབས་ཉེན་ཆེ།།
ད་རང་མགོ་རང་གིས་མ་བསྐོར་བར། །ཆོས་བྱེད་ན་དེ་རིང་ཉིད་ནས་
གྱིས། །སྔོན་བྱོན་གྱི་རྒྱལ་བ་སྲས་དང་བཅས། །མཛད་འཕྲིན་གྱིས་
ས་གསུམ་ཁྱབ་ན་ཡང་། །སྐུ་མི་བཞུགས་མཚན་ཙམ་ལྷག་མར་ལུས།།
དེ་ཀུན་ཀྱང་མི་རྟག་སློབ་དཔོན་ཡིན། །སྟོབས་འབྱོར་གྱིས་དྲེགས་པའི་
རྒྱལ་བློན་ཚོགས། །ལོ་རྒྱུས་ཀྱི་ཕྲེང་བ་ངོམས་ཆེ་ཡང་། །མ་བརྟག་
ན་ཡོད་ཡོད་འདྲ་བ་ལ། །ཁམས་གསུམ་དུ་འཐོར་ཏེ་ཤུལ་ན་མེད། །རང་
ཉིད་དང་སྔར་ནས་འདྲིས་པའི་གྲོགས། །ཚེ་སྲོག་དང་སྟོབས་མཚུངས་
ཕལ་ཆེར་ཡང་། །གློ་བུར་དུ་འཆི་བདག་དགྲས་ཁྱེར་ན། །ད་རང་
ལ་མི་འཇིགས་གདེང་ཅི་ཡོད། །ཆེས་ཤིན་ཏུ་གླེན་པ་ལུག་གིས་ཀྱང་།།
རང་རིགས་རྣམས་བཤན་པས་གསོད་མཐོང་ཚེ། །སྙིང་འདར་ན་གཞན་
དཔེ་རང་སྟེང་དུ། །སྦྱོར་མི་ཤེས་པ་དེ་ཕྱུགས་ལས་བླུན། །ངེས་
མེད་དུ་འཆི་བ་གཟུགས་གྲུབ་འདི། །དངོས་སྟོབས་དང་ལུང་ལ་མ་ལྟོས་
པར། །མངོན་སུམ་དུ་མཐོང་ཡང་མི་ཤེས་པ། །དེའི་མིང་ལ་ཅེ་རེ་



7?
བསླབ་བྱ་ཕྱོགས་བསྡུས། །
ལོང་ཞེས་གསུངས། །གཉེན་ཉེ་དུ་གཡོག་འཁོར་འདས་པ་ཡང་། །རླུང་
ཆེན་པོས་ཤིང་ལོ་སྤུངས་པ་འདྲ། །དར་གཅིག་ནས་རི་ཀླུང་ཀུན་ཏུ་
འཐོར། །སླར་མི་འཛོམ་འདུས་པའི་ཐ་མ་ཡིན། །ཕྱོགས་ངེས་མེད་
འདུས་པའི་ཁྲོམ་ཚོགས་ཀྱང་། །སྟོན་ནམ་མཇུག་ཆད་ཁའི་སྦྲང་བུ་འདྲ།།
འདུས་ཙམ་ནས་གྱེས་ཤིང་ཡལ་ཏེ་འགྲོ །བསམ་ཤེས་ན་མི་རྟག་སློབ་
དཔོན་ཡིན། །ཕྱི་འབྱུང་བའི་སྣོད་ལ་མཚོན་ན་ཡང་། །དབྱར་
དགུན་གྱི་མིང་བཏགས་བསླུ་བྲིད་ཀྱིས། །ཞག་བཅུ་གྲངས་ཙམ་ནས་
རི་ཀླུང་ཀུན། །མདོག་འགྱུར་ཞིང་འགྲོ་དེ་མི་རྟོག་པ། །ཆུ་སྔོན་མོ་
རླབས་ཀྱི་གར་མཁན་མ། །སྒྲ་ལྷུང་ལྷུང་སྒྲོག་པ་དེ་ཡང་ནི། །དགུན་
འཁྱག་རོམ་སྦུབས་སུ་ཚུད་པ་ན། །སྒྲ་ཤུབ་ཤུབ་སྨྲེ་སྔགས་འདོན་པ་
བཞིན། །ཚལ་ཡངས་པོ་སྐྱེ་དགུ་དགའ་བ་ན། །རྐང་དྲུག་གི་ཕྲེང་
ལྡན་འདབ་བརྒྱའི་ཚོགས། །སྟོན་བ་མོས་བཅོམ་པའི་མྱ་ངན་ཐང༌།།
སྐྱི་སེར་གྱིས་གདུང་བས་ཤུགས་གླུ་ལེན། །ཉིན་མཚན་གྱི་བྱི་བ་དཀར་
ནག་གཉིས། །ཚེ་འཆིང་ཐག་གི་རྩ་ཕུང་རེས་ཀྱིས་ཟ། །དེར་མ་ཟད་
སྐད་ཅིག་རེ་རེས་ཀྱང་། །དགྲ་འཆི་བདག་གི་དྲུང་དུ་བསྙེགས་ནས་
འགྲོ ། སྐྲ་དཀར་ཞིང་གཞུ་ལྟར་གུག་པ་ཡིས། །རྒས་འཁོགས་ཀྱི་ཕ་
མས་འདར་བཞིན་དུ། །བུ་ལང་ཚོ་ཅན་གྱི་དུར་འདེབས་ན། །རྒན་
གཞོན་གྱི་རིམ་པ་སུ་ཡིས་རྩི། །ནོར་ལོངས་སྤྱོད་སྙེ་མའི་གང་བུ་ཡང་།།
རྐྱེན་ངན་གྱི་སེར་བས་བརྡུང་བ་ན། །སྔར་རང་གིས་གསོས་པའི་གཡོག་
གིས་སྐོར། །སྤྲང་ཁྱུ་བས་ཨང་ལེན་ཁུག་པར་དཀའ། །དུས་དེ་རིང་
ཡིད་གཅུགས་གྲོགས་པོ་ཡང་། །ཚིག་ལེགས་ཉེས་ཅིག་ལ་རྣམ་རྟོག་



74
རྫོགས་ཆེན་དཔལ་སྤྲུལ་གྱི་གསུང་སྒྲོས་
གིས། །སྒྲོ་བཏགས་ནས་སང་ཉིན་དྭངས་མའི་དགྲ། །ཉེ་རིང་གི་
འཛིན་པ་དེ་ནས་ཆོད། །བྱུར་དཔལ་འབྱོར་དུ་རློམ་པའི་སྲིད་འབྱོར་
ཀུན། །ཕྱེ་ལེབ་ལ་མར་མེ་ཁང་བཟང་བཞིན། །མཛེས་མཛེས་ལྟར་
སྣང་བའི་བསླུ་བྲིད་ཀྱིས། །གཏན་བདེ་བའི་སྲོག་རྩ་གཅོད་བྱེད་ཡིན།།
དོན་དྲིལ་ན་མྱུར་དུ་འོང་ངེས་ཤིང་། །དུས་ནམ་ཞིག་འོང་བ་ཆ་མེད་
ལ༑ ༑ནམ་སླེབས་ཚེ་ཟློག་ཏུ་མེད་པ་ཡིན། །དགྲ་འཆི་བདག་བདུད་
ཀྱི་ཁར་ཆུད་ཚེ། །དུས་ཡུན་རིང་འགྲོགས་པའི་ལུས་འདི་ཡང་། །མལ་
དྲོན་མོར་བཞག་ནས་འགྲོ་དགོས་ན། །ནོར་ལོངས་སྤྱོད་གཉེན་དང་
འཁོར་གཡོག་ལ། །ཕྱི་མིག་ཀྱང་བལྟ་བའི་གོ་སྐབས་མེད། །ཚེ་ཧྲིལ་
པོར་ངལ་མེད་བསྒྲུབ་བསྒྲུབ་པའི། །དགྲ་འདུལ་དང་གཉེན་སྐྱོང་བྱ་བ་
ཀུན། །འཕྲོ་ཤལ་ལེ་བཞག་སྟེ་དགེ་སྡིག་གི །ཁུར་བཀུར་ནས་
འཇིག་རྟེན་ཕ་རོལ་འགྲོ །ལམ་རྒྱུས་མེད་བགྲོད་དཀའ་བར་དོའི་འཕྲང༌།།
དགྲ་གཤིན་རྗེའི་དམག་གིས་བཀག་པའི་ཚེ། །སྲིད་འབྱོར་པས་དགོས་
དུས་བསླུ་བ་ཡིན། །མཚང་སྟོན་པར་ཤེས་ཏེ་འགྱོད་ཀྱང་འཕྱིས། །ལམ་
རྒྱུས་མེད་ཀྱི་ས་མཁན་ཆོས་ཡིན་ཞིང་། །ལམ་ཤུལ་རིང་གི་ལམ་རྒྱག་
ཆོས་ཡིན་ལ། །ལམ་བགྲོད་དཀའི་དེད་དཔོན་ཆོས་ཡིན་པས། །དུས་
ད་ནས་སྒོ་གསུམ་ཆོས་ལ་སྦྱོར། །དབང་རང་ལ་ཡོད་པའི་གནས་སྐབས་
འདིར། །གཏན་བདེ་བའི་བཙན་ས་མ་ཟིན་ན། །དབུགས་འགྲོ་འོང་
རྒྱུ་བ་ཆད་པའི་ཚེ། །རང་ཅི་བྱ་གཏོལ་མེད་དུས་ཤིག་འོང་། །དོན་
དེ་ཕྱིར་མི་རྟག་སེམས་པ་འདི། །དུས་ཐོག་མ་བར་དང་ཐ་མ་རུ། །བློ་
ཆོས་ལ་བསྐུལ་བར་བྱེད་པ་ཡི། །ལམ་དབུ་མ་སྣང་སེལ་ཆེན་པོར་གསུངས།།



75
ཞལ་ད་ལུགས་གཉིས་སྙིང་བཅུད། །
སེམས་དེ་ལྟར་ཆོས་ལ་འཁུལ་བ་ན། །ཆོས་ཟབ་མོའི་སྒྲ་ཅན་མང་ན་
ཡང་། །མགོན་དུས་གསུམ་རྒྱལ་བའི་ཐུགས་ཀྱི་བཅུད། །རྗེ་བློ་
བཟང་རྒྱལ་བའི་རིང་ལུགས་མཆོག །ཆོས་མདོ་སྔགས་བཤད་སྒྲུབ་
ཟུང་འབྲེལ་གྱི། །ལམ་ངོ་བོ་གྲངས་དང་གོ་རིམ་སོགས། །གནས་
ཚང་ལ་མ་ནོར་ཡོངས་རྫོགས་ལ། །དུས་ཉིན་བཞིན་བག་ཆགས་ཅི་
ཐེབ་ཀྱིས། །ཤར་སྒོམ་ལ་ཉམས་ལེན་དངོས་གཞིར་བྱས། །དེའི་
སྦྱོར་དང་མཇུག་གི་རིམ་ལ་ཡང་། །རྗེ་བླ་མའི་བཀའ་བཞིན་ལེགས་
སྒྲུབ་སྟེ། །དལ་འབྱོར་ལ་སྙིང་པོ་ལེན་པར་འཚལ། །ཚུལ་དེ་ལྟར་
སྒྲུབ་པའི་དགེ་ཚོགས་མཐུས། །བདག་རྟག་པར་འཛིན་པའི་ཆོམ་རྐུན་
དང༌། །ཡུལ་བདེན་འཛིན་ཕྱི་དཔུང་འཆོམ་བྱས་ཏེ། །དཔལ་འཆི་
བ་མེད་པའི་གནས་ཐོབ་ཤོག། །། །
༼ཨུ་༽
༈ དཔལ་སྤྲུལ་ཨོ་རྒྱན་འཇིགས་མེད་ཆོས་ཀྱི་དབང་པོའི་གསུང་སྒྲོས་
ཞལ་ད་ལུགས་གཉིས་སྙིང་བཅུད་བཞུགས། །དེའང་མདོ་སྨད་སའི་
ཐིག་ལེ་ཁྲ་མོ་གླིང་དཀར་སྟོད་ཀྱི་ས་ཕྱོགས་སུ་ཁྱིམ་བདག་ཞིག་ལ་བུ་བློ་རིག་
རྣོ་ཞིང་གཤིས་བཟང་བ་ཡ་རབས་ཀྱི་རྟགས་ཐམས་ཅད་ཚང་བ་གཞོན་ནུ་
བློ་ལྡན་ཟེར་བ་ཞིག་ཡོད། ཁོ་ཆུང་ངུའི་དུས་ནས་ཕ་ཤི་སྟེ་བཟང་པོའི་
ཁ་དེ་སློབ་མཁན་མེད་པའི་རྐྱེན་གྱིས་ཡུལ་མི་གྲོགས་ངན་འགའ་ཞིག་གི་
རྗེས་སུ་འབྲངས་ནས་བརྐུ་རྫུན་གཡོ་ཁྲམ་སོགས་མ་རབས་ཀྱི་སྤྱོད་པ་ལ་
ཕྱོགས་ནས་ཡོད་པའི་ཚེ། ཉིན་གཅིག་ཕྱི་རོལ་དུ་འཆགས་པའི་ལམ་



76
རྫོགས་ཆེན་དཔལ་སྤྲུལ་གྱི་གསུང་སྒྲོས་
ཁ་ཞིག་ན། ཕ་རྒན་སྐྲ་དང་སྨྲ་ར་དཀར་པོ་ལག་ན་འཁར་དབྱུག་རིང་
པོ་ཞིག་ཐོགས་ནས་གོམས་པ་འདར་ལྡེམ་ལྡེམ་བྱས་ཏེ་འོངས་པ་ཞིག་དང་
འཕྲད། དེར་གཞོན་ནུས་མི་རྒན་ལ་བལྟས་ཏེ་ཁྲེལ་རྒོད་ཅིག་བྱས་ནས་
འདི་སྐད་སྨྲས། ཧ་ཧ། མགོ་ལ་ཚར་ཞྭ་མ་གྱོན་ཡང་། །དགུན་
འཁྱག་བ་མོ་འདི་ན་མེད། །ལྕང་དཀར་དབྱུག་པ་མ་བཟུང་ཡང་། །སྒོ་
ཁྱི་བཙན་པོ་འདི་ན་མེད། །ལྡེམ་ལྡེམ་གོམས་པ་མ་སྤོས་ཀྱང་། །བྲོ་
གར་འཁྲབ་ས་འདི་ན་མེད། །མི་རྒན་ས་ཕྱོགས་གང་ནས་ཡིན། །ད་
ནངས་ཡོང་བ་གང་ནས་ཡོང་། །དོ་ནུབ་འགྲོ་བ་གང་དུ་འགྲོ། །མ་
གསང་དྲང་པོའི་གཏམ་ལན་ཤོད། །ཅེས་སྨྲས་པས། །
1:| རྒན་པོས་ཚུར་གཞོན་ནུ་ལ་མིག་འབུར་ཚུགས་སུ་བལྟས་ནས། ཧ་
ཧ༑ གོམས་པ་སྤོ་སྟངས་ཁྲེལ་ལུགས་ལ། །ལོ་ཆུང་སྣང་མཐོ་ཅན་
ཞིག་འདྲ། །ཁ་བརྒྱགས་རྩེད་མོ་མཁས་ལུགས་ལ། །མ་རབས་བློ་
རིག་ཅན་ཞིག་འདྲ། །མགོ་ནག་རྒས་པ་འཕྱ་ལུགས་ལ། །ཕ་མེད་
གྲོགས་ངན་ཅན་ཞིག་འདྲ། །རྒས་པ་རྡོ་རྗེའི་བྲག་ལ་ཡོད། །གྲ་རྒས་
དམར་ཡག་སྟག་ལ་ཡོད། །བཟང་ངན་ཕ་གཅིག་བུ་ལ་ཡོད། །གཞོན་
ནུ་ཤ་རྒྱས་ཁྲག་རྒྱས་དུས། །ཁྱོད་བས་མཛེས་ཤིག་ང་ཡང་ཡིན། །ཁ་
མིག་དབང་པོ་གསལ་བའི་དུས། །ཁྱོད་བས་མཁས་ཤིག་ང་ཡང་ཡིན།།
རང་ཡུལ་ཕ་ཁྱིམ་ཡོད་པའི་དུས། །ཁྱོད་བས་དྲག་ཅིག་ང་ཡང་ཡིན།།
ང་ས་ཆ་མདོ་ཁམས་སྒང་ནས་ཡིན། །ད་ནངས་འཁོར་བའི་གྲོང་ནས་
འོངས། །དོ་དགོངས་ཐར་པའི་གླིང་དུ་འགྲོ། །ཞེས་ཟེར་བ་ལ།
གཞོན་ནུའི་བསམ་པར་འདིས་བཤད་ཚུལ་ལ་ཉན་ན་རྒན་པོ་མཁས་པ་ཞིག་



ཞལ་ད་ལུགས་གཉིས་སྙིང་བཅུད། །
77
རེད་འདུག་སྙམ་ནས། ཀྱེ་རྒན་པོ་འདིར་དར་ཅིག་སྡོད་ལ་གཏམ་ཞིག་
ཤོད་དང་སྨྲས་པས། །རྒན་པོ་ན་རེ། གཏམ་ཅི་ཞིག་སྨྲ། །ཆོས་ཀྱི་
གཏམ་ནི་ངས་མི་ཤེས། འཇིག་རྟེན་གྱི་གཏམ་ལ་ནི་ཁྱེད་རང་གིས་མི་
ཉན། དེ་བས་རྒན་པོ་འགྲོ་ལམ་དུ་སོང་ན་དགའ་ཟེར་བ་ལ། གཞོན་
ནུས། འོ་ན་ཁྱེད་ཀྱིས་གང་བཤད་པ་དེ་ལ་བདག་གིས་ངེས་པར་ཉན་
ནོ་ཞེས་ཁས་བླངས་པ་ན། དེར་རྒན་པོ་དལ་གྱིས་བསྡད་ནས་ན་རེ། །
འོ༑ ད་ཆོས་དང་འཇིག་རྟེན་གྱི་གཏམ་མང་པོ་ངས་ཤེས་ཡང་
མི་ཤེས། ཤེས་རུང་དེང་སང་སྙིགས་མའི་སྐྱེ་བོ་ཐམས་ཅད་མ་རབས་
སྡིག་སྤྱོད་ཅན་གྱི་རྗེས་སུ་ཞུགས། རང་འདོད་གཡོ་སྒྱུ་ཁོ་ནས་དུས་འདའ། །
གཞན་ལ་གནོད་སེམས་ཤ་སྟག་འཆང་ཞིང་ལོག་པར་སྤྱོད། བཟང་པོ་
བས་ངན་པ་བྲིན་དུས། དྲང་པོ་བས་ཁྲེལ་མེད་རྒྱལ་དུས། དྲིན་ཅན་
ལས་གསར་གྲོགས་འདམ་དུས། སྟེང་དཔོན་གྱི་བཀའ་ཁྲིམས་འཕྱུག།
འོག་འབངས་ཀྱི་བྱ་སྤྱོད་འཕྱུག །ཚེ་ཕྱི་མ་ཕར་ཞོག་དང་། ཚེ་
འདིའི་བྱ་སྤྱོད་ལའང་ཁྲེལ་མེད་བློ་མེད་གང་ཐུབ་བྱེད་མཁན་ལ་ཕོ་རྒོད་པོ་
ཟེར་ཞིང་བསྟོད་ར་གཏོང་། ལེགས་སྤྱད་བཟང་པོའི་བྱ་བཞག་ལ་བློ་
འདྲི་གྲོས་བསྟུན་བྱེད་མཁན་ཞིག་ཡོད་ན་ངན་པར་རྩི་བ་ཙམ་དུ་མ་ཟད།
མི་ལུགས་ཀྱི་བསླབ་བྱ་སློབ་རྒྱུ་ཡོད་པ་ཙམ་ཡང་གོ་མ་མྱོང་བའི་དུས་ངན་
འདིར། ང་འདྲ་བས་བཤད་པ་ལ་དགོས་པ་མེད་ཀྱང་། ད་ཁ་མི་
མང་ཀ་མེད་རོགས་ཀྱིས་དྲི་ནན། །ཝ་མི་བརྒྱལ་ཀ་མེད་འདྲེ་ཡིས་འགྲམ་
ལྕག །ཁྱི་མི་ཟུག་ཀ་མེད་རྐུན་མས་ནག་འབུར། །ཟེར་བ་ལྟར་ཁྱོད་
ཀྱིས་འདྲི་དུས་ངས་བཤད་དགོས་ཏེ། དྲིས་ན་བཤད་དགོས། །བསླབ་



78
རྫོགས་ཆེན་དཔལ་སྤྲུལ་གྱི་གསུང་སྒྲོས་
ན་སློབ་དགོས་ཟེར་རྒྱུ་དེ་རེད། ད་མདོ་ཙམ་ཞིག་བཤད་ན། དམ་
པའི་ཆོས་ལུགས་ཟེར་བ་དེ་ཐོག་མར་སུས་སྟོན་ན་བླ་མ་དགེ་བའི་བཤེས་
གཉེན་ཞིག་གིས་སྟོན་ལ། ཕུགས་རྒྱལ་བའི་བཀའ་ལ་གཏུག་དགོས།
བར་དུ་སོ་བྱང་སྔགས་གསུམ་གྱི་རྩ་བ་ངེས་འབྱུང་བྱང་སེམས་ཡང་དག་པའི་
ལྟ་སྒོམ་སོགས་སྒོ་གང་ཟག་དབང་པོ་རབ་འབྲིང་ཐ་མ་གསུམ་རེ་ཡོད་པས་
རང་རང་གི་རྒྱུད་ཚོད་ལྟར་ཉམས་སུ་ལེན་དགོས། མཐར་རང་རྒྱུད་
ཀྱི་ཉོན་མོངས་པའི་རྩ་བ་ཆད་ནས་སངས་རྒྱས་འཐོབ་ཐབས་ལ་དམ་པའི་
ཆོས་ལུགས་ཐམས་ཅད་དེར་འདུས་པ་ཡིན། འཇིག་རྟེན་མི་ལུགས་
ཟེར་བ་དེ། ཐོག་མར་སུས་སྟོན་ན་ཕ་མ་རྒན་རབས་སོགས་ཀྱིས་སྟོན་
ལ༑ ཕུགས་སྔོན་བྱོན་དམ་པ་རྒྱལ་བློན་བྱང་སེམས་རྣམས་ཀྱི་ལུགས་
ཀྱི་བསྟན་བཅོས་ལ་གཏུག་དགོས། ་བར་རྒྱལ་བློན་འབངས་གསུམ་
མཐོ་དམན་ཕྱུག་དབུལ་ཐམས་ཅད་ཀྱིས་རང་རང་གི་ཚད་ལྟར། གོང་
མ་བཀུར་ལུགས། འོག་མ་སྐྱོང་ལུགས། མཉམ་པོར་འགྲོགས་
ལུགས་ཐམས་ཅད་རང་ཚོད་དང་མཐུན་པ་ཞིག་ལག་ཏུ་ལེན་དགོས།
མཐར་ཚེ་འདིར་བདེ་ཞིང་སྐྱིད་ལ་ཕྱི་མ་ཐར་པའི་ལམ་སྣེ་ཟིན་ཐབས་ཡོང་
བ་དེར་འཇིག་རྟེན་མི་ལུགས་ཐམས་ཅད་འདུས་པ་ཡིན། ད་ཆོས་ལུགས་
ལ་བཀའ་བསྟན་བཅོས་གཞུང་མན་ངག་མཐའ་ཡས་པར་བཞུགས་ཡོད་
པས་ངས་ཨེ་ཤེས་མི་ཤེས་བྱས་ཏེ་བཤད་མི་དགོས།
ད་ལྟ་མི་ལུགས་མདོ་ཙམ་ཞིག་བཤད་ན། ཐོག་མར་གོང་མ་
བཀུར་ལུགས་ལ། མཐོ་དམན་བཟང་ངན་ཐམས་ཅད་ཀྱིས་འདི་ཕྱི་
གཉིས་ཀའི་རེ་ས་བླ་མ་དཀོན་མཆོག་གསུམ་ལས་མེད་པས། སྐུ་གཟུགས་



ཞལ་ད་ལུགས་གཉིས་སྙིང་བཅུད། །
79
གླེགས་བམ་སམྦྷ་མཆོད་རྟེན་སོགས་སྐུ་གསུང་ཐུགས་རྟེན་གསར་རྙིང་བཟང་
ངན་གང་ཡིན་ཀྱང་རུང་དད་པ་རྩེ་གཅིག་གིས་ཞེ་ས་བཀུར་སྟི་ཕྱག་དང་
མཆོད་པ་སོགས་བྱེད་དགོས་ཏེ། གང་གིས་མོས་པ་ཡིད་བྱེད་པ། །དེ་
ཡི་མདུན་ན་ཐུབ་པ་བཞུགས། །ཞེས་གསུངས་པ་རེད། ཁྱད་པར་དུ་
བླ་མ་སེར་མོ་བ་ཆོས་པ་རྣམས་ལ་བཟང་ངན་ལོག་ལྟ་སྐྱོན་བརྗོད་བརྙས་
བཅོས་སོགས་བྱེད་མི་རུང་སྟེ། ཤི་བོས་རྣམ་ཤེས་བཅོལ་ས། གསོན་
པོས་སྐྱབས་འཇུག་ཞུ་ས། ཡོད་ན་མཆོད་ས། མེད་ན་ཞུ་ས་ཡིན།།
ཡུལ་དཀོན་མཆོག་གསུམ་ལས་གཉན་པ་ཞིག་སྲིད་པ་འདི་ན་མེད། ཡར་
དད་གུས་དང་ཚོགས་བསགས་རེ་བྱས་རུང་། མར་ངན་སྨྲས་དང་གནོད་
སེམས་རེ་བྱས་རུང་འབྲས་བུ་བསམ་གྱིས་མི་ཁྱབ་པ་ཡོད་པས། ཁོང་
རྣམ་པ་ཚོའི་བཟང་ངན་རང་རེ་ཚོ་ལྟ་བུས་དཔྱད་མི་ཤེས་ཏེ། ང་དང་ ་
ང་འདྲ་བ་མ་གཏོགས་གང་ཟག་གི་ཚོད་གང་ཟག་གིས་བཟུང་མི་རུང་ཞེས་
སྟོན་པ་ཐུགས་རྗེ་ཅན་གྱིས་གསུངས་པ་རེད། རང་གི་མཐོང་སྣང་ལ་
མ་དག་པ་རེ་ཡོད་དུ་གྱུར་ནའང་དག་སྣང་དང་དད་གུས་བྱེད་དགོས། རང་
གིས་རང་ངན་དུ་མ་འཇུག་དང་། གཞན་ངན་རུང་རང་ལ་མི་གནོད།
ལར་དེང་སང་མཐོ་དམན་སྐྱ་སེར་ཕོ་མོ་སུ་ཡིན་ཀྱང་རུང་། གཞན་
སྐྱོན་ཞིག་བཙལ་ནས་བཤད་རྒྱུ་ཨེ་རྙེད་མི་རྙེད་བལྟ་གིན་འདུག་པ་དེ་ལས་
ཐུ་བའི་སྐྱོན་ཞིག་ཆོས་དང་འཇིག་རྟེན་གཉིས་ཀའི་ལུགས་ལ་མེད། གཞན་
སྐྱོན་མ་ཡིན་རང་སྐྱོན་ཡིན། །མེ་ལོང་ངོས་ལ་གཟུགས་ཤར་འདྲ། །འོ་
དེ་འདྲ་གཞན་སྐྱོན་བཤད་སྐབས་མི་བསམ་ཤེས་ཞིག་ཡིན་ན། བཤད་
དུས་ཉན་ཉན་འདྲ་ཡང་གཏིང་ན་ཞེ་ཁྲེལ་ཡོང་སྟེ། ཁོས་བཤད་ལུགས་



80
རྫོགས་ཆེན་དཔལ་སྤྲུལ་གྱི་གསུང་སྒྲོས་
ལ་བལྟས་ན། ཚུར་འཁོར་གྱི་ཀ་ལི། ཕར་འཁོར་གྱི་རོགས་མི་ཞིག་
རེད་སྙམ་པ་འཆར་ཡོང་། དེས་ན་གཞན་སྐྱོན་མ་བརྟག་རང་གི་སྐྱོན་
ལ་བརྟག །གཞན་མཚང་མ་འབྲུ་རང་གི་མཚང་ནས་བྲུས་གསུངས་པ་
རེད། གཞན་ཡང་གོང་གི་དཔོན་པོ་རྒྱལ་བློན་གཙོ་བོ་ཡུལ་མི་རྒན་རབས་
ཕ་མ་སློབ་དཔོན་གྲོགས་མཆེད་ཐམས་ཅད་ལ་ཞེ་ས་བཀུར་བསྟི། སྒོ་
ཕྱེ་གདན་འདིང༌། ཚུར་བསུ་ཕར་སྐྱེལ་སོགས་བྱེད་ནས་དད་དད་གུས་
གུས་དང་། རང་དམའ་དམའ་ཞུམ་ཞུམ་བྱེད་དགོས། དེང་སང་རེ་
འགས་ཁོང་ཚོ་མཐོན་པོ་དང་མཁས་པ་ཕྱུག་པོ་ཡིན་བསམ་ནས་མི་ཐམས་
ཅད་ལ་བརྙས་བཅོས་བྱེད་ཀྱིན་འདུག་པ་དེ་ནི་ཆོས་དང་འཇིག་རྟེན་གཉིས་
ཀའི་ཡོན་ཏན་རྒྱུད་ལ་མེད་པའི་མངོན་རྟགས་རང་མཚང་ཕྱི་རོལ་ཏུ་ཐོན་
པ་རེད། ཡོན་ཏན་མེད་པ་ང་རྒྱལ་ཆེ། །སྙེ་མ་སྟོང་པ་མགོ་འཕང་
མཐོ། །ཟེར་བའི་དཔེ་ལྟར་དང་། ང་རྒྱལ་གྱི་སྒང་བུ་ལ་ཡོན་ཏན་གྱི་
ཆུ་མི་ཆགས་གསུངས་པ་རེད། བཙན་ཕྱུག་བཟང་གསུམ་འཛོམ་པ་
ཞིག་ལ་ཆོས་རྒྱལ་ཁྲི་སྲོང་ལྡེའུ་བཙན་བས་ལྷག་པ་ཞིག་བོད་ལ་ཡོང་མ་མྱོང་
ཡང་། དེས་ཀྱང་སྤྲང་པོའི་ཚུལ་གྱི་རྣལ་འབྱོར་པ་ལ་ཕྱག་དང་བཀུར་
སྟེ་མཛད། གཞན་ལ་མི་ཆོས་གཙང་མ་བཅུ་དྲུག་གི་བཀའ་ཁྲིམས་བཅས་
པ་རེད། དེས་ན་གོང་མ་རྣམས་ལ་ཁ་མིག་ཡར་ལྟ། སྔར་དཔེ་ཕྱི་
འཇོག་བྱེད་དགོས་པ་ཡིན། གང་བཟང་བའི་ཡ་རབས་ཀྱི་མི་དེ་རྒྱུད་
འཇམ་དུང་ངེ་། སེམས་དྲང་ཤད་དེ། ཁོག་ཡངས་ཁྲོལ་ལེ་བ་ཞིག་
ཡོང་།
།
ད་འོག་མ་སྐྱོང་ལུགས་ནས་བཤད་ན། རང་བས་ཞན་པ་ཁས་



ཞལ་ད་ལུགས་གཉིས་སྙིང་བཅུད།
དམན་ཉམ་ཆུང་རྒྱུ་མེད་སྤྲང་པོ་རྣམས་ལ་བརྙས་བཅོས་དམན་སྡང་ཐུབ་
ཚོད་མི་བྱེད་པར་གཏམ་དང་ཟས་གོས་སོགས་ཀྱིས་ཕན་ཅི་ཐོགས་བྱ།
གལ་སྲིད་ཕན་མ་ཐོགས་ནའང་ཁ་འཇམ་ཁོག་དྲང་རེ་བྱེད་དགོས། ཁས་
དམན་ཐོག་ཏུ་དབང་ཤེད་བསྡིགས་ར་བརྡུང་བཙོག་བྱེད་ནས་མི་དཔའ་བོ་
ཡིན་མདོག་ཁ་པོ་བྱེད་པ་དེ་ནི། ལག་པའི་ཐོག་ལ་གྲི་ངན་ནོ། །སྤྲང་
པོའི་ཐོག་ལ་ཁྱི་ངན་བཙན། །ཉམ་ཆུང་ཐོག་ལ་མི་ངན་སྡང་། །ཟེར་
བ་རེད། མཐོ་འདོད་ན་དམན་ས་འཛིན་དགོས། ། རྒྱལ་འདོད་ན་
ཕམ་ཁ་ལེན་དགོས། ཟེར་བ་རེད། ལར་ང་རང་ཚོས་གཞན་གྱི་རྒྱུ་
འབྱོར་པ་ཐོབ་མངའ་ཐང་སོགས་ཅུང་ཟད་རེ་མཐོང་ན་ཁ་ལག་པས་བཀབ་
སྟེ་ཧ་ལས་འགྲོ་ཁུལ་དང༌། དམན་སྤྲང་པོ་ངན་པ་སོགས་མཐོང་ན་མར་
ཞབས་སུ་བཅད་ནས་མགོ་མཐོ་མཐོ་བྱེད་ཅིང་ཅུང་ཟད་རེས་མཚར་འགྲོ་
བ་དེ་མཐོ་དམན་སྐྱིད་སྡུག་ཆེན་པོ་གོམས་མ་མྱོང་བའི་རྟགས་ཡིན། མཐོ་
དམན་བཟང་ངན་གང་མཐོང་ཡང་། སྐྱིད་སྡུག་ལེགས་ཉེས་རང་ལའང་
ཡོང་བས། ཧ་ཅང་མཐོ་དགའ་ཅན་དང་། དམའ་སྡང་ཅན་དེ་བྱེད་
མི་རུང༌། མཐོ་དམན་སྐྱིད་སྡུག་ཕྱུག་དབུལ་ཐམས་ཅད་མི་ཚེ་གཅིག་
ལ་རྟག་ཐུབ་པའང་དཀོན་ཏེ། མཐུན་པ་ཡུན་དུ་འགྲིགས་པ་དཀོན།།
ཕྱུག་པོ་ཚེ་གཅིག་སྐྱིད་པ་དཀོན། །མཁས་པ་ཉེས་མ་མྱོང་བ་དཀོན།།
ཟེར་བ་རེད།
ད་མཉམ་པོར་འགྲོགས་ལུགས་ནས་བཤད་ན། གཉེན་ཉེ་འབྲེལ།
གྲོགས་དགའ་མཐུན། ཡུལ་མི་ཁྱིམ་མཚེས་སུ་ལའང་། བརྐུ་རྫུན་
གཡོ་སྒྱུ་དབྱེན་དཀྲུག་ཁྲེལ་མེད་བློ་མེད་ལྐོག་ལབ་འཕྱ་སྨོད་སོགས་མི་བྱ་



82
རྫོགས་ཆེན་དཔལ་སྤྲུལ་གྱི་གསུང་སྒྲོས་
བར་ཀུན་ལ་ཕན་གང་ཐོགས་དང་། བྱ་སྤྱོད་ཅུང་ཟད་རེ་ལ་དགའ་སྡུག་
སྐྱེན་པོ་མི་བྱེད་པར་སྐྱིད་ཐེག་སྡུག་ཐེག །བཟང་ཤོང་ངན་ཤོང་། སེམས་
ལ་གང་དྲན་གྱི་བྱ་བྱེད་མི་མང་བར་བློ་སྣ་གཅིག་གི་ཐོག་ཏུ་བརྟན་པོར་འདུག་
དགོས། སུ་ལའང་ཁྲེལ་དང་ངོ་ཚ་མི་འབོར་བར་བསམ་བཟང་གྲོས་
མཐུན་ངང་དུ་གནས་དགོས། རང་ས་མི་ལ་བཞག །མི་ས་རང་ལ་
བཞག་ནས་དཔྱད་རྒྱུ་འདི་གལ་ཆེ། ལར་སུ་ཡིན་ཀྱང་རང་སྐྱོན་འདི་
གོ་དགོས། གཞན་སྐྱོན་འཚོལ་བའི་ཐུར་མ་རྣོ་རུང་། རང་སྐྱོན་བལྟ་
བའི་མེ་ལོང་ཡོད་པ་ཤིན་ཏུ་དཀོན། རང་གིས་རང་མ་བརྟག་ན་གཞན་
ནས་བཤད་མཁན་མི་འོང་། ཚུར་ངོ་གདོང་མཐོང་དུས་ངོ་བསྟོད་བཤད་
རུང༌། རྒྱབ་ཕར་ཕྱོགས་དུས་ལྐོག་ལབ་བླ་བཙག་ལས་མེད། གལ་
ཏེ་མི་བསམ་བཟང་ཞིག་གིས་སྐྱོན་དངོས་སུ་བཏོན་ཏེ་བཤད་བྱུང་ཡང་དེ་
ལ་ཉན་རྒྱུ་ཕར་ཞོག །མི་གནོང་ཅན་ཁྲོ། རྟ་རྒྱབ་ཆད་འཕག །ཟེར་
བ་ལྟར་འཁོན་དུ་འཛིན་ཡོང་། དེང་སང་མི་ཀུན་གྱིས་རང་ཉིད་བཟང་
པོ་ཞིག་ལ་ཆ་འཇོག་པ་རེད་དེ། བཟང་ངན་མཁས་པའི་གཞུང་ལུགས་
ལ་བལྟས་ནས། རང་གཤིས་འདི་རང་གིས་བརྟགས་ཤིང་རང་རྒྱུད་
འདི་རང་གིས་བཅོས་ཤིག་ཨེ་གོ །ཞེས་ཟེར་བ་ལ། ཡང་གཞོན་ནུ་
བློ་ལྡན་གྱིས། མཐོ་དམན་བར་གསུམ་གྱི་འགྲོགས་ཚུལ་དེ་ལྟར་ཡིན་
ན༑ དེང་སང་དཔོན་པོ་སོགས་རེ་འགས་རང་ཉིད་ཁྲིམས་མཐུན་གྱིས་
སྤྱོད་ལམ་ལ་གནས་ཤིང་ལུས་ངག་གིས་ཞབས་ཞུ་ཇི་ཙམ་བསྒྲུབས་ཀྱང་བྱ་
སྤྱོད་ཅུང་ཟད་རེ་ཙམ་ཉེས་ན་བརྡུང་བརྡེག་དང་རྒྱུ་རྫས་ཀྱི་ཐོག་ནས་ཆད་
པ་ཆེན་པོ་གཅོད་པ་དང༌། དེ་བཞིན་དུ་དམན་སྤྲང་པོ། བར་གཉེན་



__
83
ཞལ་ད་ལུགས་གཉིས་སྙིང་བཅུད།
འབྲེལ་སྤུན་མཛའ་གྲོགས་ཚོའི་ནང་ལ་ཡང་ཕར་ཕན་གང་ཐོགས་ཀྱིས་བུ་བཞིན་
བསྐྱངས་རུང་། ཚུར་ནོར་རྫས་ཆུང་མ་སོགས་བརྐུ་འཕྲོག་ཁ་བསླུས་ལ་
སོགས་དགྲ་བཞིན་དུ་གནོད་སྐྱེལ་མཁན་ཡང་མང་པོ་ཡོང་གིན་འདུག་པས་
དེ་ཚོ་ལ་ཐབས་ཇི་འདྲ་བྱེད་དགོས་བཤད་དུ་གསོལ། ཟེར་བ་ལ། །
རྒན་པོས། འོ་བློ་དང་ལྡན་པ་ཁྱོད་དེ་བཞིན་དུ་ཞིབ་པར་འདྲི་
དགོས་ཏེ། རྣ་ཐོས་ཙམ་གྱིས་གོ་རྟོགས་དཀའ། ཉོན་དང་མཐོ་དམན་
བར་གསུམ་སུ་ཡིན་རུང་ཐོག་མར་བཟང་ངན་བརྟག་དགོས། མི་ལ་
རབ་འབྲིང་ཐ་གསུམ་ཡོད། རབ་ཀྱིས་ཡུལ་ཁམས་སྡེ་འབངས་ཀུན་
གྱི་སྤྱི་དོན་བྱེད་ཅིང་རང་དོན་ཞོར་བྱུང་དུ་འགྲུབ་ནས་འོང་། འབྲིང་
གིས་གཞན་ལ་མི་གནོད་པར་རང་དོན་སྨོན་རྒྱུ་ཡོད་པ་ཞིག་འགྲུབ་ནས་འོང་།
ཐ་མས་གཞན་ལ་གནོད་པ་སྐྱེལ་བཞིན་རང་དོན་ཁོ་ན་ཙམ་བསྒྲུབས་ཀྱང་
ཇི་བཞིན་འགྲུབ་དཀའ། གལ་སྲིད་མི་ངན་འགའ་ཞིག་གིས་ཁྲེལ་དང་
ངོ་ཚ་ཁྱད་དུ་བསད་དེ་རང་དོན་ཨུ་ཚུགས་སྦར་བཅང་གིས་བསྒྲུབས་ནས་
གཏམ་ངན་མི་ཁ་དང་བཅས་ཏེ་འགྲུབ་ཙམ་འོང་བ་ཡང་ཡོད། འོ་དེ་
རེ་རེ་ལའང་རབ་འབྲིང་ཐ་གསུམ་ཡོད་དེ། ལར་ཆོས་དང་འཇིག་རྟེན་
གཉིས་ཀ་ལ་རབ་འབྲིང་ཐ་གསུམ་རེ་ཕྱེ་རྒྱུ་ཡོད། དེང་སང་བསྟོད་ན་
ཨ་སྔོན་གནམ་གྱི་དཀྱིལ་རེད། སྨད་ན་དོག་མོ་སའི་གཏིང་རེད། དེ་
མིན་རང་རང་གི་ས་ནས་འཇོག་མི་ཤེས་པ་འདི་ཁོག་པ་ཆུང་བའི་སྐྱོན་རེད།
ལར་རྒྱུས་མེད་མི་ལ་བསྟོད་ར་མ་སྔ། རྒྱུས་ཡོད་མི་ལ་དགའ་སྡུག་མ་
སྔ༑ ཟེར་བ་རེད། བཟང་པོ་བླ་མ་མི་དཔོན་ཚོ་ལ་ཡང་སྐྱོན་སྣ་རེ་
དང་། ངན་པ་སྤྲང་པོ་ཆོམ་རྐུན་པ་ཚོ་ལའང་ཡོན་ཏན་སྣ་རེ་མེད་མཁན་



84
རྫོགས་ཆེན་དཔལ་སྤྲུལ་གྱི་གསུང་སྒྲོས་
མེད་ཀྱང་། སྐྱོན་དང་ཡོན་ཏན་གང་ཆེ་དང་གང་མང་བརྟག་དགོས།
སྐྱོན་མེད་ཡོན་ཏན་ལྡན་པའི་མི་དཀོན། །འཛེར་མེད་དྲང་པོར་སྐྱེས་
པའི་ཤིང་དཀོན། །རྣོ་མཉེན་ངར་དང་ལྡན་པའི་ལྕགས་དཀོན། །ཟེར་
བ་རེད། མཁས་པའི་ཁོག །གཡོ་ཅན་གྱི་སྒྱུ། བརྫུ་བག་ཅན་གྱི་
གཤིས་འདི་ཚོ་གོ་དཀའ་བས་ངོ་ལྐོག་སྣ་ཚོགས་སྒོ་ནས་ཐབས་ཀྱིས་བརྟག་
དགོས། དཔྱད་མཁས་ན་གང་རུང་གོམས་ཆ་སྐྱེ་བས་སྐྱིད། །བརྟག་
ཤེས་ན་གང་ཐོས་ཆ་རྒྱུས་ལོན་པས་སྐྱིད། །ཟེར་བའི་དཔེ་ལྟར་ཞིབ་
པར་མ་བརྟག་ན་གོ་དཀའ། དགྲ་འདྲེ་གཉིས་དང་མ་འཕྲད་ན། །རང་
ཚུགས་ཅན་དེ་སུ་ཡང་ཡིན། །རྒྱུ་ཚེགས་གཉིས་དང་མ་འཕྲད་ན། །ཁ་
བཟང་བ་དེ་སུ་ཡང་ཡིན། །གྱོད་རྐྱེན་ངན་པ་མ་འཕྲད་ན། །ཁ་
མཁས་པ་དེ་སུ་ཡང་ཡིན། །སྐྱིད་སྡུག་ཐོག་ཏུ་མ་བབས་ན། །ཨ་
མའི་གོ་བར་སུ་ཡང་བཟང་། །ཟེར་བ་རེད། བཟང་ངན་གང་ལའང་
མྱུར་དུ་ཐག་མི་བཅད་པར་ཞིབ་ཏུ་བརྟག་དཔྱད་བྱེད་དགོས། གོང་གི་
དཔོན་པོ་སོགས་གཙོ་བོ་རྣམས་ནི། སྤྱིར་ཁ་ཉུང་། ཁོག་ཡངས།
ཚོད་ཟིན། ཚུགས་ཐུབ། བསམ་པ་བཟང༌། སྤྱོད་ལམ་ཞིབ་པ་
སོགས་ཡོན་ཏན་ཐམས་ཅད་ཚང་བ་དང་། ཁྱད་པར་ཁྲལ་དང་ཁྲིམས་
ཀྱི་ཐོག་ལ་རང་འདོད་ཞེ་བཞག །གཞན་ངོ་མཐོ་དམན། མི་ངོ་ནོར་
ངོ་སོགས་ཀྱི་དབང་དུ་མི་གཏོང་བར་རྒྱུ་འབྲས་དྲང་པོ་ཚད་འཛིན་འཕེར་
བ་ཞིག་དགོས། ལར་དཔོན་མེད་ན་འབངས་མགོ་སུ་ཡིས་སྐྱོབ། །
འབངས་མེད་ན་རྒྱལ་པོ་སུ་ལ་བྱེད། །དཔོན་དྲང་ན་རྗེ་འབངས་སྐྱིད་
ཅིང་བཙན། །འབངས་རྒྱས་ན་རྒྱལ་པོའི་རྒྱན་ཆ་ཡིན། །དཔོན་



ཞལ་ད་ལུགས་གཉིས་སྙིང་བཅུད། །
85
བཟང་པོས་འབངས་ལ་ཁ་མགོན་མཛད། །འབངས་བཟང་པོས་དཔོན་
ལ་རྩི་བཀུར་བྱེད། །དེ་ཡང་ཤིང་གིས་ཤིང་བཏེགས་ན་ཀ་བ་དང་གདུང་
མ༑ མི་ཡིས་མི་བཏེགས་ན་དཔོན་པོ་དང་གཡོག་པོ། ཟེར་བ་ལྟར།
རྗེ་འབངས་གཅིག་གིས་གཅིག་ལ་ཕ་དང་བུ་ལྟར་བརྟེན་དགོས། ཕ་ཁུ་
ཞང་པོ་རྒན་རབས་རྣམས་ནི། ཁ་ཉུང་ཞིང་གཤིས་འཇམ་པ། བུ་ཚ་
རྣམས་ཀྱི་ཐོག་ཏུ་ཁ་མཆུ་བུ་ལོན་སོགས་ཀྱི་ཤུལ་བཞག་ངན་པ་མེད་པ།
ལུས་བདེ་སེམས་བདེ་འཆི་ཆོས་རྣམ་དག་ལ་འབད་ཀྱིན་སྡོད་པ་ཞིག་ཡིན་
དགོས། ཕོ་སྐྱེས་པ་རྣམས་ནི། བློ་དང་བྱ་བ་ཚོད་ཟིན་པ། དགྲ་བོ་
བཙན་པོ་ལ་ཡ་ཐུབ་པ། གཉེན་དང་དམན་པའི་ཚིག་ཐེག་པ། རྒྱུད་
འཇམ་ཞིང་ཕྱི་ཐག་རིང་བ། རང་ཚུགས་ནམ་ཡང་མི་འཆོར་བ་ཞིག་
དགོས། ཕུ་ནུ་ནང་འཛིང་བྱུང་ན་ཁྲེལ་མེད་རྒྱལ། །བཟའ་ཚང་ནང་ །
འཛིང་བྱུང་ན་བུད་མེད་རྒྱལ། །ཟེར་བ་ལྟར། ཕྱིའི་དགྲ་འདུལ་བ་
ལ་དཔའ་ཡང་། ནང་གི་གཉེན་ཉེ་བ་ལ་ཕམ་ཁ་ལེན་གང་ཐུབ་བྱེད་པ་ །
དེ་ཚོ་བུ་བཟང་པོ་ཡིན། བུད་མེད་རྣམས་ནི། ཁ་དང་བློ་སྣ་མི་མང་
བར། རང་ཁྱོ་ལྷ་ལྟར་རྩི་བ། གཞན་ཁྱོ་དུག་ལྟར་འཛེམ་པ། ཚགས་
ཞིབ་གསོག་འཇོག་མཁས་པ། བྲན་གཡོག་སྒོ་ཕྱུགས་སྐྱོང་བདར་ལེགས་
པ༑ སེམས་ཆུང་དམན་ས་འཛིན་ཅིང༌། ཁྲེལ་དང་ངོ་ཚ་ཆེ་བ་ཞིག་
དགོས། བྲན་གཡོག་སོགས་དམན་པ་རྣམས་ནི། ངན་སེམས་གཡོ་
སྒྱུ༑ ཁ་རྫུན་ལག་བརྐུ། ལྐོག་ལབ་དཀྲུགས་ཤིང་སོགས་མི་བྱེད་པ།
སྦྱིན་བདག་ལ་ཤ་ཚ་བ། གོ་ཆེ་ཆོད་ཆུང་ཆོད་གང་ཟེར་ཁ་ལ་ཉན་པ་
ཞིག་དགོས། ལར་མཐོ་དམན་བར་གསུམ་སུ་ཡིན་ཡང་བསམ་ངན་



86
རྫོགས་ཆེན་དཔལ་སྤྲུལ་གྱི་གསུང་སྒྲོས་
གཡོ་སྒྱུ་ཅན། བློ་མང་ཁ་མང་ཚོད་མེད་སྤྲོ་ཐུང་གི་རིགས་སོགས་ངན་
པ་རྣམས་ནི་ཐབས་ཀྱིས་སྤངས་དགོས་ཏེ། ཞེ་སྡང་གི་གྲོགས་པོ་མེད་
ན་དགའ། །ཤིག་ཚང་གི་དུག་སློག་མེད་ན་སྐྱིད། །ཟེར་བ་རེད།།
སྤྱིར་གཅིག་ལ་བཟང་ཡང་ཀུན་ལ་མི་བཟང་། གཅིག་ལ་ངན་ཡང་ཀུན་
ལ་མི་ངན། སེམས་ཅན་རང་རང་གི་ལས་དང་ལས་ཀྱི་འབྲས་བུ་སྣ་
ཚོགས་པའི་དབང་གིས་ཡིན། ལར་དགྲ་ལ་ཡང་སྔོན་ལས་ཀྱི་དབང་
གིས་དགྲར་གྱུར་པ་དང་། ཕ་རོལ་པོས་མ་ཤེས་པའམ་ཐབས་མེད་ཀྱིས་
དགྲར་གྱུར་པ་དང་། གཞན་གྱིས་དབྱེན་སྦྱོར་རམ་རང་གིས་དཔྱད་
མ་ཤེས་པས་དགྲར་བཟུང་བ་སོགས་མང་པོ་ཡོད། དགྲ་ཡང་ཡ་རབས་
བསྟེན་ཆོག་པ་ཞིག་ཡིན་ན་བྱམས་པའི་ཚིག་གིས་སེམས་ཕབ་སྟེ་ཐབས་ཀྱིས་
གྲོགས་སུ་འགུགས་པ་མཁས་པའི་བྱེད་ལུགས་ཡིན། དགྲ་ངན་པ་མ་
རུང་པའི་རིགས་ཞིག་ཡིན་ན་ཁ་འཇམ་ཁོག་གྱང་ཁྲམ་གཡོ་ཐབས་སྣ་ཚོགས་
ཀྱིས་འདུལ་དགོས། དཔུང་ཤེད་བཙན་པོས་འདུལ་བ་ནི་ཀུན་གྱི་སྤྱི་
ལུགས་ཡིན། མི་ཐུབ་བཞིན་དུ་ཁས་ལེན་བྱེད་པ་བླུན་པོ་ཡིན་ཏེ། བཤད་
མི་ཤེས་ཁ་རོག་བསྡད་ན་མཛེས། །ལས་མི་ཐོན་འགོ་ནས་བསྐྱར་ན་
མཛེས། །དཔའ་མི་ཐུབ་རྒྱང་ནས་བཞག་ན་མཛེས། །ཟེར་བ་རེད།
གཉེན་གྱི་རིགས་ལ་ཁ་གསག་ངོ་བསྟོད་མེད་པར་ཉེས་པ་བྱུང་ན་བཤད་དེ་
རྒྱུད་བཅོས་ཐབས་བྱ། ལེགས་ན་གཏང་རག་ཚིག་གིས་ཕན་ཐོགས་
ཐབས་བྱེད་དགོས། ཁྱད་པར་བུ་དང་ཚ་བོ་བྲན་དང་ཆུང་མ་སོགས་
ངན་ལང་དུ་མི་བཏང་བར་འཇམ་རྩུབ་རན་པ་ཞིག་གིས་ལམ་ལ་འཇོག་
དགོས། མི་ངན་ཁ་ཅིག་ནི་འཇམ་པོ་ལས་རྩུབ་པོས་འདུལ་ན་དགའ་



ཞལ་ད་ལུགས་གཉིས་སྙིང་བཅུད།
87
བ་ཡང་ཡོང་སྟེ། རྔ་དང་རོལ་མོ་བརྡུང་ན་སྙན། །གྱང་དང་ཕུར་བ་
བརྡུང་ན་སྲ། །ཀོ་བ་མི་ངན་བརྡུང་ན་དུལ། །བུ་དང་ཆུང་མ་བརྡུང་
ན་ཉན། །ཟེར་བ་ལྟར་ཡིན་པའང་ཡོད། ཡང་མི་ངན་ལ་ལས་རང་
ལ་བཟའ་ཚང་དང་གྲོགས་པོ་བཟང་པོ་ཡོད་དུས་ཧ་མི་གོ་བར་ཁྱད་གསོད་
འཐབ་རྩོད་ཡི་ཆད་འགྲོ་བ་བྱེད། ཕྱིས་ནས་སོ་སོར་བྲལ་སོང་དུས་ད་
གཟོད་འགྱོད་པ་སྐྱེས་པའང་ཡོད་དེ། འདྲིས་ཆེ་ན་སེངྒེ་ཁྱི་ཡིས་སྨོད།།
ཐག་ཉེ་ན་མིག་གིས་རྫི་མ་མི་མཐོང༌། །ཟེར་བའི་དཔེ་ལྟར་འདྲིས་ཡུན་
མེད་པའི་རྟགས་རེད། ལར་ཤེས་དགོས་རྒྱུ་ཞིག་ལ་མིའི་བཟང་ངན་
འདི་ལས་ཐུ་བ་མེད། མི་རབ་རེ་རེས་ཡུལ་ཁམས་གྲོང་སྡེ་མང་པོ་བདེ་
བར་བཀོད་ནས་བསྡད་པ་ཡང་ཡོད། མི་ངན་རེ་རེས་ཡུལ་སྡེ་ཁྱིམ་མཚེས་
མང་པོ་དཀྲུགས་ཤིང་བྱས་ནས་བསྡད་པའང་ཡོད། གྲོགས་བཟང་པོ་
དང་འགྲོགས་ན་བཟང་དུ་འགྲོ། །གྲོགས་ངན་པ་དང་འགྲོགས་ན་ངན་
དུ་འགྲོ། །དགེ་བའི་གྲོགས་པོ་གསེར་བས་དཀོན། །གཞན་དུ་ཡོད་
ཀྱང་གཉེན་དུ་ཁུག །སྡིག་པའི་གྲོགས་པོ་དུག་ལས་ཐུ། །རང་ཕྱོགས་
ཡོད་ཀྱང་བོར་ན་ལེགས། །གསུངས་པ་རེད། དེས་ན་གཙོ་ཆེ་བ་
གྲོགས་འདིའི་བཟང་ངན་ལེགས་པར་ཤེས་པ་གལ་ཆེ་ཟེར་བ་ལ། ཡང་
གཞོན་ནུ་བློ་ལྡན་གྱིས། བྱ་སྤྱོད་ཉུང་ཞིང་ཚོད་ཟིན་དགོས་རྒྱུའི་བྱ་བ་
དང་སྤྱོད་པ་དེ་ལ་ཇི་ལྟར་སློབ་དགོས་བཤད་པར་ཞུ་ཟེར་བ་ལ། །
རྒན་པོས། འོ་ཡ། ད་བྱ་བ་ནི་འགྲོ་འདུག་ལས་ཀ་དགྲ་
འདུལ་གཉེན་སྐྱོང་སོགས་ཡིན། སྤྱོད་པ་ནི་རང་གི་རྒྱུན་དུ་བཟའ་འཐུང་
ཉལ་འདུག་བཤད་ལུགས་འགྲོ་ལུགས་སོགས་ཡིན་ཏེ། དེ་གཉིས་ཀ་ལ་



88
རྫོགས་ཆེན་དཔལ་སྤྲུལ་གྱི་གསུང་སྒྲོས་
བཟང་ངན་ལེགས་ཉེས་ཐམས་ཅད་རང་གིས་བརྟག །གཞན་ལ་འདྲི།
སྔར་སོང་ལ་དཔེ་བཞག །ཕྱིས་ཡོང་ལ་བློ་བཀོད། རང་གི་ཚོད་དང་
བསྟུན། ཡུལ་གྱི་སྲོལ་དང་བསྟུན། ཆེན་པོ་ལ་མི་ཞུམ། ཆུང་ངུ་ལ་
མི་བརྙས། ཁེ་ཉེན་བཟང་ངན། འགྲུབ་དང་མི་འགྲུབ། འགྲུབ་ན་
དོན་འབྲས་ཆེ་ཆུང་སོགས་བརྟག་ཅིང་དཔྱད། ཐབས་རིམ་གྲོ་དང་ཚོགས་
བསགས་སོགས་ལ་འབད་དེ་དང་པོ་ནས་སྟབས་གཟབ་དགོས་ཏེ། གཏམ་
གྱི་འགོ་དཀའ། བྱ་བའི་གཞུང་དཀའ། ཆོས་ཀྱི་མཐའ་དཀའ།
ཟེར་བ་ལྟར་ཡིན་པས། བྱ་བ་གང་བརྩམ་པ་དེ་མཐར་མ་ཕྱིན་ཀྱི་བར་
དུ་སྙིང་སྟོབས་དང་བཟོད་བསྲན་བསྐྱེད་དགོས། བློ་སེམས་གཞན་མི་
མང་ཁ་མང་གི་རྗེས་སུ་མི་རྒྱུག་པར་ཐབས་དང་ཡུན་གྱིས་བསྒྲུབ་དགོས།
མཐར་བྱ་བ་དེ་ལེགས་ན་ལེགས་ཚོད་འཛིན། ཉེས་རུང་བློ་འགྱོད་དང་
ལེ་ལན་མེད་པར་རྐྱེན་ཐེག་དགོས། ལར་བྱ་བ་ཐམས་ཅད་བརྟག་དཔྱད་
མཁས་པས་འགྲུབ་པ་དང་། བསོད་ནམས་ཤུགས་ཀྱིས་འགྲུབ་པ་གཉིས་
ལས་མེད་པས། རང་ཉིད་འདི་ཕྱི་གཉིས་ཀའི་བདེ་ཐབས་སྐྱིད་ཐབས་
ལ་འཕྱུག་པ་མེད་པ་ནི་དཀོན་མཆོག་གསུམ་གྱི་ཞིང་ལ་ཚོགས་བསགས་པ་
འདི་ཁོ་ན་ཡིན་ཏེ། འབད་རྩོལ་རི་བོ་ཙམ་ཞིག་བྱེད་པ་བས། །བསོད་
ནམས་མེ་སྟག་ཙམ་ཞིག་བསགས་ན་དགའ། །ཟེར་བ་རེད། བསོད་
ནམས་ཤུགས་ཀྱིས་དོན་འགྲུབ་པ། །ཉི་མའི་འོད་བཞིན་ལྟོས་པ་མེད།།
འབད་པའི་ཤུགས་ཀྱིས་དོན་འགྲུབ་པ། །མར་མེའི་འོད་བཞིན་ཀུན་
ལ་ལྟོས། །ཞེས་གསུངས་པ་རེད། མཁོས་དམན་རྣམས་ནས་ཁ་སྐྱིད་
འདོད་འཕྱོར་འདོད་མི་ཆེ་ཞིང་། ཟས་ངན་དུ་བ་ཆང་རག་དང༌། སྤྱོད་



ཞལ་ད་ལུགས་གཉིས་སྙིང་བཅུད། །
89
ངན་ཤཱ་རྒྱན་འགྱེད་པ་སོགས་མ་རབས་མགོ་སྟོང་གི་བྱ་བ་མི་བྱེད་པར།
རང་གི་ནོར་རྫས་རྩོལ་སྒྲུབ་ཉིན་རྫི་མཚན་སྲུང་ཚགས་དམ་ཞིབ་པར་བྱས་
ཏེ་བོར་བརླག་དང་དོན་མེད་ཆུད་ཟོས་སུ་མ་སོང་བར་བསགས་དགོས། །
ཁྲེལ་མེད་ལ་གཡར་བསྐྱི་མི་རུང༌། ནོར་མེད་ལ་ཚོང་བཞག་མི་རུང༌།
སྤྱིར་བརྐུ་དང་གཡོ་སྒྱུ་ཕྲག་དོག་གིས་ནོར་བཙལ་ན། མཐར་ནོར་རྫས་
ཀྱི་མི་ཚད་རང་གི་སྲོག་ཀྱང་བརླག་བྱེད་དུ་འགྲོ་བ་ཡིན། ལར་རང་ལ་
སྔོན་བསགས་ཞིག་མེད་ན་འབད་རྩོལ་ཁོ་ནས་ཡར་མི་ཞོག་སྟེ། ནོར་
བསགས་པས་མི་སོག་བསོད་ནམས་བསགས་པས་སོག །གོས་གྱོན་
པས་མི་འཛད་དབང་ཐང་ཟད་ཉིན་ཟད། །མི་ན་བས་མི་འཆི་དུས་ལ་
བབ་ཉིན་འཆི། །ཟེར་བ་རེད། འབྱོར་ལྡན་རྣམས་ནས་རང་ནོར་
རང་ལ་དབང་ཡོད་དུས་རབ་དམ་པའི་ཆོས་ཕྱོགས་སུ་གཏོང་གང་ཐུབ་བྱེད།
འབྲིང་གཞན་ལ་ཕན་ཅི་ཐོགས་བྱ། ཐ་མ་རང་གི་ཁ་རྒྱབ་སྐྱིད་པོ་རེའི་
བེད་ཆོད་དགོས་ཏེ། དེ་མིན་ནམ་ཞིག་རྒྱུ་རྫས་ཐམས་ཅད་བསྐྱུར་ནས་
གཅེར་བུ་ལག་སྟོང་དུ་འགྲོ་རན་དུས་ཕྱིས་ཚར་བ་རེད། སེམས་བསམ་
པ་ལ་མུན་པ་རུབ་ན་རྒྱུ་ནོར་རྫས་རི་རབ་ཙམ་ཡོད་ཀྱང་མི་ཕན་ཟེར་བ་ཡིན།
སྤྱིར་སེམས་རྒྱུད་འཇམ་ཡང་རང་ཚུགས་མ་ཤོར། བཟང་ངན་གང་
བྱུང་ལ་དགའ་སྡུག་མ་སྔ། ལར་བཟང་བྱས་ངན་བྱས་ལ་ཁྱད་པར་ཡོད་
དགོས། གཏམ་ཐོས་ཚད་གོ་ཚད་ཁ་ནས་བཤད་མི་རུང་སྟེ། གཏམ་
ཅི་དྲན་བཤད་ན་སྨྱོན་པ་ཡིན། །ཟས་གང་མཐོང་ཟ་ན་ཁྱི་ཕག་ཡིན།།
ལས་གང་དྲན་བསྒྲུབ་ན་མགོ་སྟོང་ཡིན། །ཟེར་བ་རེད། ཆུ་བྲག་
དགྲ་རྐུན་གཅན་གཟན་སོགས་ལ་ཕོད་མ་འཛུག །གནོད་པ་ཆུང་ཡང་



90
རྫོགས་ཆེན་དཔལ་སྤྲུལ་གྱི་གསུང་སྒྲོས་
དོགས་ཟོན་གྱིས། ཕན་ཐོགས་ཆུང་ཡང་ངོས་ལེན་གྱིས། བཟང་
ངན་སུ་ལའང་ངན་བཤད་ལྐོག་ལབ་མ་བཏང་། ཁ་ཉུང་ལ་ཁོག་ཡངས་
པོར་གྱིས། དམིགས་བསལ་གལ་ཆེན་ཐབས་མེད་བྱུང་ན་མ་གཏོགས་
རྫུན་མ་སྨྲ་བར་དྲང་པོར་ཤོད། ཁས་ལེན་མ་མང་བར་སྨྲས་ཚད་མི་རྫུན་
པར་གྱིས། བཟང་པོ་ལ་རྒྱུ་ཚེགས་གང་ལ་ཐུག་ཀྱང་ཕོད་པ་ཞིག་གྱིས།
ངན་པ་ལ་རྒྱུ་མཚན་གོ་བར་ཤོད་ལ་གཉའ་རེངས་སུ་མ་འཇུག །རྒྱུས་ ་
མེད་ལ་ཞེ་ས་དང་ཟས་མགྲོན་གྱིས་ངོ་བསུས་ལ་ནོར་རྫས་དང་སྙིང་གཏམ་
རང་རྒྱུས་མ་ཤོར། རྒྱུས་ཡོད་ལ་ཕན་གང་ཐོགས་གྱིས་ལ་བློ་ཁྲེལ་དང་
མནའ་རྫུན་མ་ཤོར། གཞན་རྒུད་དུས་དང་ཉེས་དུས་སྨ་ཕབ་དང་སྨད་
ར་མ་གཏོང་། རང་དར་དུས་དང་བརྒྱགས་དུས་རང་མཐོང་དང་ཁེངས་
སེམས་མ་ཆེ། བླ་དཔོན་གཉན་པོ་དང་སྔགས་པ་བན་བོན་སོགས་ལ་
དོ་མ་བདོ། མི་བློ་མང་དང་དགའ་སྡུག་སྐྱེན་པའི་རྗེས་སུ་མ་འབྲང༌།
བཤད་ཚད་བདེན་དུ་མ་འཛིན། གནོད་ཚད་དགྲ་རུ་མ་ལྟ། མཐུན་ །
ཀྱང་སྙིང་གཏམ་མ་བཤད། འཁོན་ཀྱང་སྐྱོན་མཚང་མ་འབྲུ། ཕར་
སོང་མེད་པའི་མི་ལ་རེ་བ་མ་ཆེ། ཚུར་ཕན་ཐོགས་པའི་མི་ལ་ཕྱི་ཐག་
མ་ཐུང་། རྒྱུས་མེད་སུ་ལའང་བློ་མ་གཏོད། མང་པོའི་ནང་དུ་གཏམ་
མ་མང༌། གཅིག་པུར་འདུག་དུས་ལག་མ་མང་། ནམ་དང་ནམ་
ཡང་བྱ་བ་མ་མང་། བློ་གཏད་ཅན་གྱི་གྲོགས་པོ་མ་བསླུ། གཞན་
ནོར་ལ་འདོད་རྔམས་མ་ཆེ། བྱ་བ་གང་ལ་ཡང་རང་རང་གི་ཚད་ལྟར་
ཚོད་ཟིན་དགོས། བྱ་བའི་གྲུབ་དོན་དཔྱད་དགོས། གྲོགས་ཀྱི་སེམས་
འཛིན་དགོས། མིའི་སེམས་རྒྱུད་གོ་དགོས། ལོངས་སྤྱོད་ལ་བེད་



ཞལ་ད་ལུགས་གཉིས་སྙིང་བཅུད།
ཆོད་དགོས། སེར་སྣ་མེད་ཀྱང་ཚགས་དམ་ཞིབ་དགོས། མི་གཞི་
འཇམ་ལ་བསྒྱུར་དུ་མེད་པ་ཞིག་དགོས། རྒྱུད་དྲང་ཞིང་ཚོད་དཔོག་པ་
ཞིག་དགོས། སྤྱིར་མིའི་བཟང་ངན་འདི་རང་གིས་ཞིབ་ཏུ་དཔྱད་ན་མ་
གཏོགས་དེང་སང་ཕལ་ཆེར་ཞིག་གིས་ཡ་རབས་དམ་པའི་ལུགས་སྲོལ་དང་
མཐུན་མི་མཐུན་མི་བརྟག་པར། རང་ལ་ཕན་ཐོགས་ཕྲན་བུ་རེ་དང་ངོ་
འཛུམ་བསྟན་བྱུང་ན་བསྟོད་ཅིང་། རང་གི་བསམ་ཐོག་ཏུ་མ་བཏང་
བ་སོགས་མི་དགའ་བ་རེ་བྱས་བྱུང་ན་ངན་སྨྲས་བྱེད་པ་དང་། གཞན་
གྱི་མི་ཁའི་རྗེས་སུ་རྒྱུགས་ནས་བསྟོད་སྨད་བྱེད་པ་ལ་ཉན་རྒྱུ་མེད། མཁས་
པ་རང་གིས་དཔྱད་ཤེས་ཀྱིས། །བླུན་པོ་གྲགས་པའི་རྗེས་སུ་འབྲངས།།
ཁྱི་རྒན་ཀུ་ཅོ་འདོན་པ་ན། །རྒྱུ་མཚན་མེད་པར་གཞན་དག་རྒྱུག །
གསུངས་པ་ལྟར། གཏམ་མི་ཁ་བརྒྱུད་ན་ཇེ་མང་། ཟས་མི་ལག་
བརྒྱུད་ན་ཇེ་ཉུང་། ཟེར་བ་རེད། ལར་ནི། རང་དབང་ཐམས་
ཅད་བདེ་བ་ཡིན། །གཞན་དབང་ཐམས་ཅད་སྡུག་བསྔལ་ཡིན། །ཐུན་
མོང་བ་ནི་རྩོད་པའི་གཞི། །དམ་བཅའ་བ་ནི་འཆོར་བའི་རྒྱུ། །ནོར་
གྱི་མཆོག་ནི་ཆོག་ཤེས་ཡིན། །ཡོན་ཏན་མཆོག་ནི་ཕན་སེམས་ཡིན།།
རྒྱན་གྱི་མཆོག་ནི་མཁས་པ་ཡིན། །གྲོགས་ཀྱི་མཆོག་ནི་མི་བསླུ་བ།།
བདེ་བའི་མཆོག་ནི་སེམས་བསྐྱེད་པ། །ཞེས་གསུངས་པ་རེད། དེའང་
ནོར་ཅན་བླུན་པོའི་ནང་དུའང་ཡོད། །དཔའ་བོ་གཅན་གཟན་ཁྲོད་
ནའང་ཡོད། །རང་འདོད་ཙམ་དུད་འགྲོ་ཚོས་ཀྱང་བསྒྲུབ་ཤེས་མོད།
མཁས་པ་ཡ་རབས་དེ་ནི་འཇིག་རྟེན་འདི་ན་དཀོན་ཟེར་བ་ཡིན་པས། སྐྱེ་
བོ་ཡ་རབས་དམ་པའི་ལུགས་ལ་ཅི་ནས་སློབ་ཅིག །རེམ་རེམ། ཞེས་ ་



92
རྫོགས་ཆེན་དཔལ་སྤྲུལ་གྱི་གསུང་སྒྲོས་
ཟེར་བ་ན། གཞོན་ནུ་བློ་ལྡན་གྱིས། འོ་ལགས་སོ། །ཁྱེད་ཀྱིས་
བསླབ་བྱ་ཞིབ་ཏུ་གསུངས་པ་བཀའ་དྲིན་ཆེ། འོན་ཀྱང་དེ་འདྲ་མང་པོ་
སེམས་ལ་མི་ཟིན་པས་དོན་མདོར་བསྡུས་ནས་བཤད་པར་ཞུ་ཟེར་བ་ལ།
རྒན་པོས། འོ་ཡ་ཁྱོད་བདེན། ཉོན་དང་ངས་བཤད། ད་
མི་ལུགས་ཐམས་ཅད་གཙོ་བོར་ཚུར་བསྡུ་ན། རྒྱུད་འཇམ་པ་དང་གཅིག།
བྱ་སྤྱོད་ཚོད་ཟིན་པ་དང་གཉིས། ཁོག་ཡངས་ཤིང་ཚུགས་བརྟན་པ་
དང་གསུམ། བྱ་བ་ཀུན་ལ་ཐོག་མར་བརྟག་དཔྱད་མཁས་པ་དང་བཞི།
དེ་ཐམས་ཅད་ལ་ཕན་སེམས་དྲང་པོས་ཟིན་པ་དང་ལྔ་པོ་དེ་ལ་འདུས་ཡོད།
དང་པོ་རྒྱུད་ཁོང་ཁྲོ་ཚིག་རྩུབ་ཅན་ཞིག་ཡིན་ན་མི་སུ་དང་ཡང་མི་མཐུན།།
ཕར་ལ་ཕན་ཐོགས་བྱས་རུང་ཚུར་ལ་བཅར་སྙིང་མི་འདོད། ཀུན་གྱིས་
མཐོང་ས་འགྲོགས་ས་མེད་པ་ཡོང་བས་རྒྱུད་འཇམ་དགོས། རྒྱུད་འཇམ་
ཟེར་བ་དེ་མི་ཐམས་ཅད་ལ་ཁོང་ཁྲོ་ཚིག་རྩུབ་མེད་པར་རྒྱུད་འཇམ་ལྷོད་དེ་
ཡོད་པ་ཞིག་ལ་ཟེར་བ་རེད་མ་གཏོགས་གླ་ལྤགས་འདྲ་བའི་གར་འཐེན་ས་
ནས་ནུར་འགྲོ་བ། སྦྲང་རྩི་འདྲ་བ་གར་ཐུག་ས་རུ་འགོས་འགྲོ་བ་ཞིག་
ལ་ཟེར་བ་མ་རེད། དེ་གཅིག་ཡིན། བྱ་བ་མང་ཞིང་རང་ཚོད་མ་
ཟིན་ན་ཁེ་ཉེན་ཆེ་ཞིང་། སྐབས་རེ་ལེགས་རུང་སྐབས་རེ་བརླག །མིས་
འཕྱ་གཞི་ཞིག་ལས་མི་ཡོང་བས། གྲོགས་དང་བྱ་བ་རང་ཚོད་གཅིག་
གི་ཐོག་ནས་བློ་སྣ་འགྱུར་ལྡོག་མི་མང་བར་བྱ་བྱེད་ཐམས་ཅད་ཚོད་ཟིན་
དགོས། བྱ་བ་རང་ཚོད་ཟིན་ཟེར་བ་དེ་བྱ་བ་གང་བྱེད་རུང་རང་གི་རྒྱུད་
ཚོད་ཐུབ་ཚོད་ནུས་ཚོད་མི་ཚོད་སོ་སོར་བསྟུན་ཤེས་པ་ཞིག་ལ་ཟེར་བ་རེད་
མ་གཏོགས་གླེན་པ་ཨུ་ཚུགས་ཅན་བྱ་སྤྱོད་གང་ཡང་ཁས་མི་ལེན་པ་ཞིག་



ཞལ་ད་ལུགས་གཉིས་སྙིང་བཅུད།
93
ལ་ཟེར་བ་མ་རེད། དེ་དང་གཉིས་ཡིན། ཁ་ཟས་ནོར་རྫས་བུད་མེད་
སོགས་མི་འདོད་མཁན་མེད་ཀྱང་ལོངས་སུ་སྤྱད་ལུགས་ཕུགས་ཀྱི་ཁེ་ཕན་
ཆེ་ཆུང་ལ་བསམ། འཕྲལ་གྱི་ངོ་ཚ་ཁྲེལ་འཛེམ་ལ་བསམ། ཡང་
ཚིག་ངན་གནོད་པ་སོགས་ལ་མ་ཁྲོ་མཁན་མེད་ཀྱང་། སྤྱིར་གྱིས་བཀའ་
ཁྲིམས་ཆད་པ་སོགས་ལ་བསམ། སྒོས་ཀྱི་འདི་ཕྱི་ལས་འབྲས་ལ་བསམ་
དགོས། བཟང་ངན་སྐྱིད་སྡུག་གང་གིས་ཀྱང་གཤིས་མི་འགྱུར་བའི་
ཚུགས་ཐུབ་པོ་དེ་ནམ་ཕུགས་རྒྱལ་ཁམས་ཀུན་གྱིས་བསྟོད་ནས་ཡོང་ངེས།
དེས་ན་གང་ལའང་འགྱུར་ལྡོག་མེད་པའི་ཚུགས་ཟིན་པ་ཞིག་དགོས།
ཚུགས་ཐུབ་ཟེར་བ་དེ་རང་གིས་དྲན་ཚད་མིས་ཟེར་ཚད་ཚང་མའི་རྗེས་སུ་
མི་རྒྱུག་པར་བྱ་སྤྱོད་རྟག་ཐུབ་པ་ཞིག་ལ་ཟེར་བ་རེད་མ་གཏོགས། སྒལ་
ཚིགས་ནང་དུ་དབྱུག་པ་བརྒྱུས་པ་འདྲ་བ་བཀུག་རྒྱུ་མེད་པ་ཞིག་ལ་ཟེར་
བ་མ་རེད། དེ་དང་གསུམ་ཡིན། དེ་ལྟར་བྱ་སྤྱོད་ཐམས་ཅད་ལ་སྔ་
བསམ་ཕྱི་བསམ་གཏོང་། རང་དང་གཞན་ལ་འཕྲལ་དང་ཕུགས་སུ་
གང་ཕན་གང་གནོད་སོགས་ཁེ་ཉེན་ལེགས་ཉེས་ཐམས་ཅད་ཞིབ་པར་བརྟག།
དཔྱད་མཁས་ན་གང་བསམ་ལེགས་པར་འགྲུབ་ནས་འོང་། བརྟག་
ལོང་དཔྱད་ལོང་མེད་པར་བྱ་བ་བསྒྲུབ་ན་ངེད་རང་ཚོ་ལྟ་ཞོག །རྒྱལ་
པོ་དཔའ་བའི་བྱིན་དང་ལངྐའི་རྒྱལ་པོས་ཀྱང་བྱང་ཆུབ་སེམས་དཔའ་མེ་
ཏོག་ཟླ་མཛེས་དང་དྲང་སྲོང་བཟོད་པར་སྨྲ་བ་བཙུན་མོ་རྣམས་དང་ལྷན་
ཅིག་འཁོད་ཚུལ་ལ་བལྟས་ནས་འདོད་པས་བཙུན་མོ་དབང་དུ་བསྡུ་འདོད་
རེད་སྙམ་སྟེ་བཤན་པའི་ལག་ཏུ་སྤྲད་ནས་བཀྲོངས། ཕྱིས་ནས་འགྱོད་
པ་སྐྱེས་ཀྱང་བཅོས་ཐབས་མེད་པ་ལྟ་བུའང་ཡོད། ཡང་གཞན་གྱི་ངག་།



9-
རྫོགས་ཆེན་དཔལ་སྤྲུལ་གྱི་གསུང་སྒྲོས་
རྗེས་སུ་རྒྱུག་པ་དང་གཡོ་སྒྱུས་མགོ་སྐོར་བའང་ཡོད་དེ། གཡོ་ཅན་
པདྨའི་རྩ་ལག་གིས་བཟང་མོ་བསད་ནས་རལ་གྲི་ཁྲག་ཅན་གོ་ཏ་མའི་མདུན་
དུ་འཕངས་པས་གོ་ཏ་མ་ལ་ཁྲིམས་ཕོག་པ་དང་། རྐུན་མ་ཞིག་གིས་
བེའུ་བརྐུས་ཏེ་ནགས་སུ་རང་སངས་རྒྱས་ཀྱི་མདུན་དུ་འཕངས་ནས་བྲོས་
པས་རང་སངས་རྒྱས་ཁྲིམས་ལ་ཐུག་པ་ལྟ་བུའང་ཡོད། དེས་ན་བྱ་བྱེད་
གང་ལའང་བརྟག་དཔྱད་ཞིབ་པར་བྱེད་དགོས། ཧ་གོ་ངེས་མ་བྱུང་
བར་དུ་གཏམ་མ་བཤད། དོན་རྟོགས་ངེས་མ་བྱུང་བར་དུ་མནའ་མ་
བསྐྱལ། ཟེར་བའི་དཔེ་ལྟར་བརྟག་དཔྱད་དེ་ཡང་རང་གཞན་གྱི་བྱ་
སྤྱོད་གང་ཡིན་ཡང་བརྩམ་ན་འགྲུབ་དང་མི་འགྲུབ། འགྲུབ་ན་དོན་
འབྲས་ཆེ་ཆུང་སོགས་ལ་དཔྱད་མཁས་པ། མདའ་གང་འཕང་ཐང་ལ་
མི་ཡར་བ། ལས་གང་བསྒྲུབ་ཐུར་ལ་མི་ལྷུང་བ་ཞིག་ལ་ཟེར་བ་རེད་
མ་གཏོགས། རང་སྐྱོན་བལྟ་བའི་མེ་ལོང་མེད་པར་གཞན་སྐྱོན་འཚོལ་
བའི་ཐུར་མ་བཟུང་ནས་མི་ཐམས་ཅད་ཀྱི་ཚོད་བླངས་ཏེ་གཡོ་སྒྱུའི་རིག་པ་
བཀྱེ་ཐབས་ཞིག་ལ་ཟེར་བ་མ་རེད། དེ་དང་བཞི་ཡིན། དེ་ལྟར་རང་
གཞན་གྱི་བྱ་བ་བྱེད་ཚད་ཐམས་ཅད་ལ་བསམ་པ་ཕན་སེམས་དྲང་པོ་ཞིག་
ཡོད་ན་རང་གཞན་གྱི་དོན་ཐམས་ཅད་འགྲུབ། ཚེ་འདིར་དཀར་ཕྱོགས་
ཀྱི་སྲུང་མ་རྣམས་ཀྱིས་སྲུང་སྐྱོབ་མཛད་དེ་ཁ་རྗེ་རླུང་རྟ་དར། མི་ཐམས་
ཅད་ཀྱིས་བྱམས་ཤིང་བཀུར་བསྟི་བྱེད། ཚེ་ཕྱི་མའི་ཆོས་ཀྱང་རང་བཞིན་
ཤུགས་ཀྱིས་འགྲུབ་ཡོང་བས། བསམ་པ་བཟང་པོ་འདི་དང་མི་འབྲལ་
བ་ནི་ཤིན་ཏུ་གལ་ཆེ་བ་ཡིན། བསམ་པ་གཞན་ལ་གནག་ན་སྦྱོར་བ་
རང་ལ་རྩུབ་ཟེར་བ་རེད། ཕན་སེམས་དེའང་རང་ལ་ཕན་བཏགས་



95
ཞལ་ད་ལུགས་གཉིས་སྙིང་བཅུད།
མིན་དང་ཆ་རྒྱུས་ཡོད་མེད་ལ་མ་ལྟོས་པར་མཐོ་དམན་བཟང་ངན་བར་མ་
ཡོངས་ལ་ཕན་འདོགས་པའི་བསམ་པ་བཟང་པོ་ཞིག་ཡོད་དགོས་པ་རེད་
མ་གཏོགས། རང་གི་གཉེན་གྲོགས་དགའ་མཐུན་བུ་ཚ་ཆུང་མ་ཚོ་ལ་
གཅེས་འཛིན་བརྩེ་སེམས་འཆང་བ་ཙམ་ལ་ཟེར་བ་མ་རེད། དེ་དང་
ལྔ་ཡིན། དེ་ལྔ་ཀ་ཚང་ན་གཞན་ཅི་ཡང་མེད་རུང་མིའི་དམ་པ་མཆོག་
ཏུ་གྱུར་པ་ཞིག་ཡིན་ནོ། །ཞེས་ཟེར། ཡང་གཞོན་ནུ་བློ་ལྡན་གྱིས།
དེ་ལྟར་བསླབ་བྱ་ཐམས་ཅད་ཤེས་ཀྱང་ལག་ལེན་ལ་མི་ཐེབས་ཏེ། དེང་
སང་སྐྱེ་བོ་ཕལ་མོ་ཆེས་ཁ་ནས་བཤད་ཚུལ་ལ་བལྟས་ན་མི་ཡ་རབས་མཁས་
པ་ཞིག་མ་ཡིན་པ་མེད་པ་ལྟ་བུ་དང་། ལག་གི་བྱ་སྤྱོད་ལ་བལྟས་ན་མ་
རབས་ཁོ་ན་མ་གཏོགས་མེད་པ་ལྟ་བུ་ཞིག་འདུག་པས་དེ་ཚོ་ཅིས་ལན་པ་
རེད་གསུང་བར་ཞུ་ཟེར་བ་ལ། །
རྒན་པོས། འོ་གཞོན་ནུ་བློ་ལྡན་ཁྱོད་ཀྱིས་ལེགས་པར་ཉན་ཏེ་
སེམས་ལ་ཞོག་དང་། ད་དེང་སང་གི་སྐྱེ་བོ་ཐམས་ཅད་ཀྱིས་ཤེས་རུང་
ལག་ལེན་ལ་མི་ཐེབས་པ་ནི་རང་འདོད་ཉོན་མོངས་པའི་དབང་དུ་ཤོར་བས་
ལན་པ་རེད། ཟུར་ནས་བལྟས་ན་གླེན་པ་མཁས། །ལག་ཏུ་བཞག་
ན་གཅིག་མི་ཤེས། །ཟེར་བ་ལྟར་རེད། དེས་ན་རང་རྒྱུད་འདི་ཉོན་
མོངས་པའི་དབང་དུ་གཏོང་མི་རུང་། འདོད་ཆགས་ཀྱི་དབང་དུ་སོང་
ན་གཞན་གྱི་ནོར་རྫས་བརྐུ་བ། ལྐོག་ཟས་ཟ་བ། བུད་མེད་འཕྲོག་
ཅིང་ཉེས་སྤྱོད་འཁྱེར་བ། ལྷ་རྟེན་བཤིག་ཅིང་གྲོགས་པོ་བསླུ་བ། སྲོག་
གཅོད་པ་སོགས་བྱེད་ཡོང་། ཞེ་སྡང་གི་དབང་དུ་སོང་ན་ཕ་མ་སོགས་
ལ་བརྡུང་བརྡེག་ཚིག་ངན། གྲོགས་ལ་འཁོན་འཛིན་སྐྱོན་བརྗོད། སུ་



96
རྫོགས་ཆེན་དཔལ་སྤྲུལ་གྱི་གསུང་སྒྲོས་
དང་སུ་ལའང་འཛིང་རྩོད་བསད་བརྡུང་སོགས་ཀྱིས་རང་གཞན་ཚང་མ་སྡུག་
ལ་སྦྱོར་ཡོང་། ང་རྒྱལ་གྱི་དབང་དུ་སོང་ན་རང་མཐོང་ཁེངས་སེམས་
ཀྱིས་རྒྱུད་སྦོས་ཏེ་གཞན་ལ་བརྙས་བཅོས་ངན་བཤད་འཕྱ་སྨོད་དམན་སྡང་
སོགས་བྱེད་ཡོང་། ཕྲག་དོག་གི་དབང་དུ་སོང་ན་གོང་མ་རྣམས་ལ་སྐུར་
འདེབས་ངན་སྨྲས། རང་མཉམ་རྣམས་ལ་འགྲན་སེམས་ཟུར་ཟ། གཞན་
གྱི་སྟོབས་འབྱོར་མངའ་ཐང་སོགས་ལ་མི་དགའ་བར་བྱེད་ཡོང་། སེར་
སྣའི་དབང་དུ་སོང་ན་རང་ལ་ནོར་རྫས་ཇི་ཙམ་ཡོད་ཀྱང་ཡར་མཆོད་མར་
སྦྱིན་མི་བྲ། ཕན་ཐོགས་གཡར་བསྐྱི་མི་བྲ། ཆོག་དུས་འགྲིགས་དུས་
མི་འོང་། ཐ་ན་རང་གི་ལྟོ་རྒྱབ་ལེགས་པོ་ཞིག་གི་བེད་གཅོད་ཙམ་མི་
བྲ་བ་བསེ་རག་དངོས་ཡིན། གཏི་མུག་གི་དབང་དུ་སོང་ན་དགེ་སྒྲུབ་
སྡིག་སྤོང་། བྱ་བ་ལེགས་ཉེས། མིའི་བཟང་ངན་བླང་དོར་གང་ཡང་
མི་ཤེས་པར་ཐོམ་ཡོ་རེ་བ་དེ་ཡིན། དེ་ལྟར་ཉོན་མོངས་དུག་ལྔ་སེར་
སྣ་དང་དྲུག་འདིས་འདི་ཕྱི་གཉིས་ཀྱི་སྡུག་བསྔལ་མི་འདོད་པ་ཐམས་ཅད་
ཀྱི་སྣ་འདྲེན་ཡོང་བས་ན། ཆོས་དང་འཇིག་རྟེན་གཉིས་ཀའི་བྱ་བ་ཉེས་
འགྲོ་བའི་རྐྱེན་རྩ་ཉོན་མོངས་པ་རང་འདོད་འདིས་གང་བསམ་བསམ་
བསྒྲུབས་ནས་རང་ཚུགས་མ་ཟིན་པས་ལན་པ་ཡིན་པས། ད་ནི་འདི་
ཕྱིའི་བདེ་སྐྱིད་ལ་ལོངས་སྤྱོད་འདོད་ཡོད་པ་ཚོས་གདོང་ཕར་ཕྱོགས་ནས་
གཞན་གྱི་བཟང་ངན་ཡིན་མིན་ཞིག་ཤོད་ཀྱིན་མི་སྡོད་པར། ཚུར་རང་
གི་གདོང་པར་ལྟོས་ལ་དུས་རྒྱུན་དུ་རང་སེམས་འདི་རང་གིས་བརྟག །རང་
རྒྱུད་འདི་རང་གིས་འཆོས། རང་གིས་རང་ལམ་ལ་ཞོག་དང་། ཆོས་
དང་འཇིག་རྟེན་གཉིས་ཀའི་སྒྲུབ་ཐབས་ཐམས་ཅད་དེ་ལ་འདུས་ནས་ཡོད་



97
ཞལ་ད་ལུགས་གཉིས་སྙིང་བཅུད།
དོ༑ ༑ཨེ་གོ་བུ་བློ་དང་ལྡན་པ་ད་དུང་ཅུང་ཟད་ཉོན་དང༌། །
ནོར་ནི་ཁེ་ཉེན་ཆེ་བའི་རྒྱུ། །མཆོད་སྦྱིན་བསོད་ནམས་སྙིང་
པོ་ལོངས། །མི་ལུས་རྙེད་དཀའ་ད་རེས་ཙམ། །བསྙེན་གནས་དགེ་
བསྙེན་ཚུལ་ཁྲིམས་བསྲུང༌། །ཞེ་སྡང་དམྱལ་བར་སྐྱེ་བའི་རྒྱུ། །གང་
ལ་བཟོད་པའི་གོ་ཆ་གྱོན། །ལེ་ལོས་འདི་ཕྱིའི་དོན་མི་འགྲུབ། །བརྩོན་
འགྲུས་ཆུ་བོའི་རྒྱུན་བཞིན་བསྟེན། །རྣམ་གཡེང་ཅན་གྱིས་མི་ཚེ་འདས།།
དོན་ཆེན་དགེ་ལ་རྩེ་གཅིག་གཞོལ། །ལུགས་གཉིས་བྱ་བ་ཤེས་པ་ལ།།
ཐོས་བསམ་སྒོམ་པའི་ཤེས་རབ་བསྟེན། །ང་རྒྱལ་ཅན་ལ་མགུ་དུས་
མེད། །ཕྲག་དོག་ཅན་ལ་བདེ་དུས་མེད། །འདོད་ཆགས་ཅན་ལ་
ཆོག་དུས་མེད། །ཞེ་སྡང་ཅན་ལ་མཐུན་དུས་མེད། །སེར་སྣ་ཅན་ལ་
ཡོད་དུས་མེད། །གཏི་མུག་ཅན་ལ་འགྲུབ་དུས་མེད། །འཁྲུལ་པའི་
སེམས་ལ་བདེ་དུས་མེད། །ཉོན་མོངས་ཆུང་ན་སྡུག་བསྔལ་ཆུང༌། །ཉོན་
མོངས་ཟད་དུས་སྡུག་བསྔལ་ཟད། །དེ་ཕྱིར་མི་འདོད་ཀུན་གྱི་གཞི།།
ཉོན་མོངས་དགྲ་བོ་བཅོམ་ན་ལེགས། །ཞེས་ཟེར་ཏེ་དལ་གྱིས་ལངས་
བྱུང་བ་ན། གཞོན་ནུ་བློ་ལྡན་དེ་སྙིང་ནས་ཡིད་ཆེས་དགའ་མགུ་ཡི་རང་
སྟེ་རྒན་པོ་ལ་ཕྱག་དང་ཞེ་ས་བྱས་ནས་འདི་སྐད་ཅེས། །
ཀྱེ༑ བསྐལ་པ་བཟང་པོའི་སྐྱེས་བུ་དེ། །ལེགས་བཤད་ནོར་
བུའི་གཏེར་དང་འདྲ། །དྲིན་ཆེན་ཕ་མ་རྒན་རབས་དེ། །ཡ་རབས་
སྐྱེ་བོའི་སྙིང་དང་འདྲ། །བསླབ་བྱ་སྙིང་གི་བདུད་རྩི་འདི། །དེ་སྔོན་
ཁོ་བོས་ཐོས་མ་མྱོང་། །དེ་རིང་མཁས་པ་རྒན་པོའི་དྲིན། །དྭ་ཕྲུག་
ཕ་མའི་ཁ་ད་འདྲ། །ད་ནི་ཕ་དང་བུ་བཞིན་དུ། །ཡང་ཡང་ཞལ་ད་



98
རྫོགས་ཆེན་དཔལ་སྤྲུལ་གྱི་གསུང་སྒྲོས་ལུགས་གཉིས་སྙིང་བཅུད།
གནང་བར་ཞུ། །བཀའ་དྲིན་འཁོར་མེད་རིན་པོ་ཆེ། །དགྱེས་ཞལ་
ཡང་ཡང་མཇལ་བར་སྨོན། །ཞེས་ཞུས་པས། རྒན་པོ་དགྱེས་ཤིང་
བརྩེ་བའི་ཉམས་ཀྱིས། འོ་ཡ་ཡ། ཨ་བུ་བུ་ལོ་ཁྱོད་བདེ་བར་སྡོད་
ཅིག་ཨ་ཟེར་ནས་དལ་གྱིས་བཞུད་སོང་ངོ༌།། །།དཔལ་སྤྲུལ་ཨོ་རྒྱན་
འཇིགས་མེད་ཆོས་ཀྱི་དབང་པོའི་གསུངང༌།།



SHERIG PARKHANG (TCPP).
P.O. Dharamsala - 176215.
Distt: Kangra, (H.P.) - India.
